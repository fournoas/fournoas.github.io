<!doctype html><html lang=zh-cn><head><meta charset=utf-8><meta name=viewport content="width=device-width,initial-scale=1"><title>灵乌赋 &#183; 白汤四物</title><link rel=stylesheet href=https://cdnjs.cloudflare.com/ajax/libs/font-awesome/6.2.0/css/fontawesome.min.css crossorigin=anonymous referrerpolicy=no-referrer><link rel=stylesheet href=https://cdnjs.cloudflare.com/ajax/libs/font-awesome/6.2.0/css/solid.min.css crossorigin=anonymous referrerpolicy=no-referrer><link rel=stylesheet href=https://cdnjs.cloudflare.com/ajax/libs/font-awesome/6.2.0/css/regular.min.css crossorigin=anonymous referrerpolicy=no-referrer><script src=https://cdnjs.cloudflare.com/ajax/libs/zepto/1.2.0/zepto.min.js crossorigin=anonymous></script>
<link rel=icon type=image/png sizes=32x32 href=/favicon-32x32.png><link rel=icon type=image/png sizes=16x16 href=/favicon-16x16.png><link rel=apple-touch-icon sizes=180x180 href=/apple-touch-icon.png><link rel=stylesheet href=https://cdnjs.cloudflare.com/ajax/libs/highlight.js/11.4.0/styles/rainbow.min.css crossorigin=anonymous referrerpolicy=no-referrer><script src=https://cdnjs.cloudflare.com/ajax/libs/highlight.js/11.4.0/highlight.min.js crossorigin=anonymous referrerpolicy=no-referrer></script>
<script src=https://cdnjs.cloudflare.com/ajax/libs/highlight.js/11.4.0/languages/scala.min.js crossorigin=anonymous referrerpolicy=no-referrer></script>
<script src=https://cdnjs.cloudflare.com/ajax/libs/highlight.js/11.4.0/languages/nim.min.js crossorigin=anonymous referrerpolicy=no-referrer></script>
<script src=https://cdnjs.cloudflare.com/ajax/libs/highlight.js/11.4.0/languages/powershell.min.js crossorigin=anonymous referrerpolicy=no-referrer></script>
<script src=https://cdnjs.cloudflare.com/ajax/libs/highlight.js/11.4.0/languages/nginx.min.js crossorigin=anonymous referrerpolicy=no-referrer></script>
<script src=https://cdnjs.cloudflare.com/ajax/libs/highlightjs-line-numbers.js/2.8.0/highlightjs-line-numbers.min.js crossorigin=anonymous referrerpolicy=no-referrer></script>
<script src=/js/code.js></script>
<script>hljs.highlightAll(),hljs.initLineNumbersOnLoad(),hljs.initSelectLines()</script><link href rel=alternate type=application/rss+xml title=白汤四物><link rel=stylesheet href=/css/style.css><link rel=stylesheet href=/css/fonts.css><script async src="https://www.googletagmanager.com/gtag/js?id=UA-153840298-1"></script>
<script>window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","UA-153840298-1")</script></head><body><nav class=nav><div class=nav-container><h1 class=nav-title><a href=/><img src=/logo.png alt=白汤四物></a></h1><ul><li><a href=/posts/><span>文章</span></a></li><li><a href=/moments/><span>动态</span></a></li><li><a href=/categories/><span>分类</span></a></li><li><a href=/tags/><span>标签</span></a></li><li><a href=/search/><span>搜索</span></a></li><li><a href=/about/><span>关于</span></a></li></ul></div></nav><main data-pagefind-body><div class="page post"><h1 class=post-title data-pagefind-meta=title>灵乌赋</h1><div class=post-line></div><div class=post-info><span>作者</span>
<span data-pagefind-meta=作者>范仲淹</span>
<span>于&nbsp;</span><time datetime="2021-11-23 00:00:00 +0000 UTC" data-pagefind-meta=日期>2021年11月23日</time>
<span>发布在&nbsp;</span><ul class=categories><li><a data-pagefind-filter=分类 href=/categories/reading/>Reading</a></li></ul></div><p>梅君圣俞作是赋，曾不我鄙，而寄以为好。因勉而和之。庶几感物之意同归而殊途矣。</p><p>灵乌灵乌，尔之为禽兮。何不髙翔而逺翥，何为号呼于人兮。告吉凶而逢怒，方将折尔翅而烹尔躯，徒悔焉而亡路。彼哑哑兮如诉，请臆对而心谕：“我有生兮，秉阴阳之含育；我有质兮，处天地之覆露。长慈母之危巢，托主人之佳树。斤不我伐，弹不我仆。母之鞠兮孔艰，主之仁兮则安。度春风兮，既成我以羽翰；眷庭柯兮，欲去君而盘桓。思报之意，厥声或异。警于未形，恐于未炽。知我者谓吉之先，不知我者谓凶之类。故告之则反灾于身，不告之则稔祸于人。主恩或忘，我怀靡臧。虽死而告，为凶之防。亦由桑妖于庭，惧而脩徳，俾王之兴；雉怪于鼎，惧而脩徳，俾王之盛。天聴甚迩，人言曷病。彼希声之凤皇，亦见讥于楚狂；彼不世之麒麟，亦见伤于鲁人。凤岂以讥而不灵，麟岂以伤而不仁？故割而可巻，孰为神兵；焚而可变，孰为英琼。<strong>宁鸣而死，不默而生</strong>。胡不学太仓之鼠兮，何必仁为，丰食而肥。仓苟竭兮，吾将安归？又不学荒城之狐兮，何必义为。深穴而威。城苟圯兮，吾将畴依？宁骥子之困于驰骛兮，驽骀泰于刍养。宁鹓雏之饥于云霄兮，鸱鸢饫乎草莽。君不见仲尼之云兮，予欲无言。累累四方，曾不得而已焉。又不见孟轲之志兮，养其浩然。皇皇三月，曾何敢以休焉。此小者优优，而大者乾乾。我乌也勤于母兮自天，爱于主兮自天；人有言兮是然，人无言兮是然 。”</p></div><div class=taxonomy data-pagefind-ignore></div><div class=pagination data-pagefind-ignore><a href=/moments/202111/1637370945/ class="left arrow">上一篇</a>
<a href=/posts/list-of-Shanghai-public-AAA-hospitals/ class="right arrow">下一篇：<br>上海公立三甲医院名单</a>
<a href=# class=top>返回顶部</a></div></main><footer><span>&copy; <time datetime="2022-12-06 10:14:55.245041159 +0000 UTC m=+0.517616353">2022</time> fournoas.com. Powered by <a href=https://gohugo.io>Hugo</a> and <a href=https://pagefind.app>Pagefind</a>, theme by <a href=https://github.com/EmielH/tale-hugo>Tale</a>.</span></footer><script src=/js/page.js></script>
<script src=/js/main.js></script></body></html>