<!doctype html><html lang=zh-cn><head><meta charset=utf-8><meta name=viewport content="width=device-width,initial-scale=1"><title>诗经 &middot; 白汤四物</title><link rel=stylesheet href=/css/style.css><link rel=stylesheet href=/css/fonts.css><link rel=stylesheet href=https://cdnjs.cloudflare.com/ajax/libs/font-awesome/6.0.0/css/fontawesome.min.css crossorigin=anonymous referrerpolicy=no-referrer><link rel=stylesheet href=https://cdnjs.cloudflare.com/ajax/libs/font-awesome/6.0.0/css/solid.min.css crossorigin=anonymous referrerpolicy=no-referrer><script src=https://cdnjs.cloudflare.com/ajax/libs/font-awesome/6.0.0/js/fontawesome.min.js crossorigin=anonymous referrerpolicy=no-referrer></script><script src=https://cdnjs.cloudflare.com/ajax/libs/font-awesome/6.0.0/js/solid.min.js crossorigin=anonymous referrerpolicy=no-referrer></script><link rel=stylesheet href=https://cdnjs.cloudflare.com/ajax/libs/highlight.js/11.4.0/styles/rainbow.min.css crossorigin=anonymous referrerpolicy=no-referrer><script src=https://cdnjs.cloudflare.com/ajax/libs/highlight.js/11.4.0/highlight.min.js crossorigin=anonymous referrerpolicy=no-referrer></script><script src=https://cdnjs.cloudflare.com/ajax/libs/highlight.js/11.4.0/languages/scala.min.js crossorigin=anonymous referrerpolicy=no-referrer></script><script src=https://cdnjs.cloudflare.com/ajax/libs/highlight.js/11.4.0/languages/nim.min.js crossorigin=anonymous referrerpolicy=no-referrer></script><script src=https://cdnjs.cloudflare.com/ajax/libs/highlight.js/11.4.0/languages/powershell.min.js crossorigin=anonymous referrerpolicy=no-referrer></script><script src=https://cdnjs.cloudflare.com/ajax/libs/highlight.js/11.4.0/languages/nginx.min.js crossorigin=anonymous referrerpolicy=no-referrer></script><script>hljs.highlightAll();</script><script src=https://cdnjs.cloudflare.com/ajax/libs/zepto/1.2.0/zepto.min.js crossorigin=anonymous></script><link rel=icon type=image/png sizes=32x32 href=/favicon-32x32.png><link rel=icon type=image/png sizes=16x16 href=/favicon-16x16.png><link rel=apple-touch-icon sizes=180x180 href=/apple-touch-icon.png><link href rel=alternate type=application/rss+xml title=白汤四物><script async src="https://www.googletagmanager.com/gtag/js?id=UA-153840298-1"></script><script>window.dataLayer=window.dataLayer||[];function gtag(){dataLayer.push(arguments);}
gtag('js',new Date());gtag('config','UA-153840298-1');</script></head><body><nav class=nav><div class=nav-container><h1 class=nav-title><a href=/><img src=/logo.png alt=白汤四物></a></h1><ul><li><a href=/posts/><span>文章</span></a></li><li><a href=/moments/><span>动态</span></a></li><li><a href=/categories/><span>分类</span></a></li><li><a href=/tags/><span>标签</span></a></li><li><a href=/search/><span>搜索</span></a></li><li><a href=/about/><span>关于</span></a></li></ul></div></nav><main data-pagefind-body><div class=post><h1 class=post-title data-pagefind-meta=title>诗经</h1><div class=post-line></div><div class=post-info><span>作者</span>
<span data-pagefind-meta=作者>Fournoas</span>
<span>于&nbsp;</span><time datetime="2019-11-26 00:00:00 &#43;0000 UTC" data-pagefind-meta=日期>2019年11月26日</time>
<span>发布在&nbsp;</span><ul class=categories><li><a data-pagefind-filter=分类 href=https://www.fournoas.com/categories/reading/>Reading</a></li></ul></div><nav id=TableOfContents><ul><li><a href=#国风-周南>国风·周南</a><ul><li><a href=#01-关雎>【01.关雎】</a></li><li><a href=#02-葛覃>【02.葛覃】</a></li><li><a href=#03-卷耳>【03.卷耳】</a></li><li><a href=#04-樛木>【04.樛木】</a></li><li><a href=#05-螽斯>【05.螽斯】</a></li><li><a href=#06-桃夭>【06.桃夭】</a></li><li><a href=#07-兔罝>【07.兔罝】</a></li><li><a href=#08-芣苡>【08.芣苡】</a></li><li><a href=#09-汉广>【09.汉广】</a></li><li><a href=#10-汝坟>【10.汝坟】</a></li><li><a href=#11-麟之趾>【11.麟之趾】</a></li></ul></li><li><a href=#国风-召南-14>国风·召南-14</a><ul><li><a href=#12-鹊巢>【12.鹊巢】</a></li><li><a href=#13-采蘩>【13.采蘩】</a></li><li><a href=#14-草虫>【14.草虫】</a></li><li><a href=#15-采蘋>【15.采蘋】</a></li><li><a href=#16-甘棠>【16.甘棠】</a></li><li><a href=#17-行露>【17.行露】</a></li><li><a href=#18-羔羊>【18.羔羊】</a></li><li><a href=#19-殷其雷>【19.殷其雷】</a></li><li><a href=#20-摽有梅>【20.摽有梅】</a></li><li><a href=#21-小星>【21.小星】</a></li><li><a href=#22-江有汜>【22.江有汜】</a></li><li><a href=#23-野有死麕>【23.野有死麕】</a></li><li><a href=#24-何彼襛矣>【24.何彼襛矣】</a></li><li><a href=#25-驺虞>【25.驺虞】</a></li></ul></li><li><a href=#国风-邶风-19>国风·邶风-19</a><ul><li><a href=#26-柏舟>【26.柏舟】</a></li><li><a href=#27-绿衣>【27.绿衣】</a></li><li><a href=#28-燕燕>【28.燕燕】</a></li><li><a href=#29-日月>【29.日月】</a></li><li><a href=#30-终风>【30.终风】</a></li><li><a href=#31-击鼓>【31.击鼓】</a></li><li><a href=#32-凯风>【32.凯风】</a></li><li><a href=#33-雄雉>【33.雄雉】</a></li><li><a href=#34-匏有苦叶>【34.匏有苦叶】</a></li><li><a href=#35-谷风>【35.谷风】</a></li><li><a href=#36-式微>【36.式微】</a></li><li><a href=#37-旄丘>【37.旄丘】</a></li><li><a href=#38-简兮>【38.简兮】</a></li><li><a href=#39-泉水>【39.泉水】</a></li><li><a href=#40-北门>【40.北门】</a></li><li><a href=#41-北风>【41.北风】</a></li><li><a href=#42-静女>【42.静女】</a></li><li><a href=#43-新台>【43.新台】</a></li><li><a href=#44-二子乘舟>【44.二子乘舟】</a></li></ul></li><li><a href=#国风-鄘风-10>国风·鄘风-10</a><ul><li><a href=#45-柏舟>【45.柏舟】</a></li><li><a href=#46-墙有茨>【46.墙有茨】</a></li><li><a href=#47-君子偕老>【47.君子偕老】</a></li><li><a href=#48-桑中>【48.桑中】</a></li><li><a href=#49-鹑之奔奔>【49.鹑之奔奔】</a></li><li><a href=#50-定之方中>【50.定之方中】</a></li><li><a href=#51-蝃蝀>【51.蝃蝀】</a></li><li><a href=#52-相鼠>【52.相鼠】</a></li><li><a href=#53-干旄>【53.干旄】</a></li><li><a href=#54-载驰>【54.载驰】</a></li></ul></li><li><a href=#国风-卫风-10>国风·卫风-10</a><ul><li><a href=#55-淇奥>【55.淇奥】</a></li><li><a href=#56-考槃>【56.考槃】</a></li><li><a href=#57-硕人>【57.硕人】</a></li><li><a href=#58-氓>【58.氓】</a></li><li><a href=#59-竹竿>【59.竹竿】</a></li><li><a href=#60-芄兰>【60.芄兰】</a></li><li><a href=#61-河广>【61.河广】</a></li><li><a href=#62-伯兮>【62.伯兮】</a></li><li><a href=#63-有狐>【63.有狐】</a></li><li><a href=#64-木瓜>【64.木瓜】</a></li></ul></li><li><a href=#国风-王风-10>国风·王风-10</a><ul><li><a href=#65-黍离>【65.黍离】</a></li><li><a href=#66-君子于役>【66.君子于役】</a></li><li><a href=#67-君子阳阳>【67.君子阳阳】</a></li><li><a href=#68-扬之水>【68.扬之水】</a></li><li><a href=#69-中谷有蓷>【69.中谷有蓷】</a></li><li><a href=#70-兔爰>【70.兔爰】</a></li><li><a href=#71-葛藟>【71.葛藟】</a></li><li><a href=#72-采葛>【72.采葛】</a></li><li><a href=#73-大车>【73.大车】</a></li><li><a href=#74-丘中有麻>【74.丘中有麻】</a></li></ul></li><li><a href=#国风-郑风-21>国风·郑风-21</a><ul><li><a href=#75-缁衣>【75.缁衣】</a></li><li><a href=#76-将仲子>【76.将仲子】</a></li><li><a href=#77-叔于田>【77.叔于田】</a></li><li><a href=#78-大叔于田>【78.大叔于田】</a></li><li><a href=#79-清人>【79.清人】</a></li><li><a href=#80-羔裘>【80.羔裘】</a></li><li><a href=#81-遵大路>【81.遵大路】</a></li><li><a href=#82-女曰鸡鸣>【82.女曰鸡鸣】</a></li><li><a href=#83-有女同车>【83.有女同车】</a></li><li><a href=#84-山有扶苏>【84.山有扶苏】</a></li><li><a href=#85-萚兮>【85.萚兮】</a></li><li><a href=#86-狡童>【86.狡童】</a></li><li><a href=#87-褰裳>【87.褰裳】</a></li><li><a href=#88-丰>【88.丰】</a></li><li><a href=#89-东门之墠>【89.东门之墠】</a></li><li><a href=#90-风雨>【90.风雨】</a></li><li><a href=#91-子衿>【91.子衿】</a></li><li><a href=#92-扬之水>【92.扬之水】</a></li><li><a href=#93-出其东门>【93.出其东门】</a></li><li><a href=#94-野有蔓草>【94.野有蔓草】</a></li><li><a href=#95-溱洧>【95.溱洧】</a></li></ul></li><li><a href=#国风-齐风-11>国风·齐风-11</a><ul><li><a href=#96-鸡鸣>【96.鸡鸣】</a></li><li><a href=#97-还>【97.还】</a></li><li><a href=#98-著>【98.著】</a></li><li><a href=#99-东方之日>【99.东方之日】</a></li><li><a href=#100-东方未明>【100.东方未明】</a></li><li><a href=#101-南山>【101.南山】</a></li><li><a href=#102-甫田>【102.甫田】</a></li><li><a href=#103-卢令>【103.卢令】</a></li><li><a href=#104-敝笱>【104.敝笱】</a></li><li><a href=#105-载驱>【105.载驱】</a></li><li><a href=#106-猗嗟>【106.猗嗟】</a></li></ul></li><li><a href=#国风-魏风-7>国风·魏风-7</a><ul><li><a href=#107-葛屦>【107.葛屦】</a></li><li><a href=#108-汾沮洳>【108.汾沮洳】</a></li><li><a href=#109-园有桃>【109.园有桃】</a></li><li><a href=#110-陟岵>【110.陟岵】</a></li><li><a href=#111-十亩之间>【111.十亩之间】</a></li><li><a href=#112-伐檀>【112.伐檀】</a></li><li><a href=#113-硕鼠>【113.硕鼠】</a></li></ul></li><li><a href=#国风-唐风-12>国风·唐风-12</a><ul><li><a href=#114-蟋蟀>【114.蟋蟀】</a></li><li><a href=#115-山有枢>【115.山有枢】</a></li><li><a href=#116-扬之水>【116.扬之水】</a></li><li><a href=#117-椒聊>【117.椒聊】</a></li><li><a href=#118-绸缪>【118.绸缪】</a></li><li><a href=#119-杕杜>【119.杕杜】</a></li><li><a href=#120-羔裘>【120.羔裘】</a></li><li><a href=#121-鸨羽>【121.鸨羽】</a></li><li><a href=#122-无衣>【122.无衣】</a></li><li><a href=#123-有杕之杜>【123.有杕之杜】</a></li><li><a href=#124-葛生>【124.葛生】</a></li><li><a href=#125-采苓>【125.采苓】</a></li></ul></li><li><a href=#国风-秦风-10>国风·秦风-10</a><ul><li><a href=#126-车邻>【126.车邻】</a></li><li><a href=#127-驷驖>【127.驷驖】</a></li><li><a href=#128-小戎>【128.小戎】</a></li><li><a href=#129-蒹葭>【129.蒹葭】</a></li><li><a href=#130-终南>【130.终南】</a></li><li><a href=#131-黄鸟>【131.黄鸟】</a></li><li><a href=#132-晨风>【132.晨风】</a></li><li><a href=#133-无衣>【133.无衣】</a></li><li><a href=#134-渭阳>【134.渭阳】</a></li><li><a href=#135-权舆>【135.权舆】</a></li></ul></li><li><a href=#国风-陈风-10>国风·陈风-10</a><ul><li><a href=#136-宛丘>【136.宛丘】</a></li><li><a href=#137-东门之枌>【137.东门之枌】</a></li><li><a href=#138-衡门>【138.衡门】</a></li><li><a href=#139-东门之池>【139.东门之池】</a></li><li><a href=#140-东门之杨>【140.东门之杨】</a></li><li><a href=#141-墓门>【141.墓门】</a></li><li><a href=#142-防有鹊巢>【142.防有鹊巢】</a></li><li><a href=#143-月出>【143.月出】</a></li><li><a href=#144-株林>【144.株林】</a></li><li><a href=#145-泽陂>【145.泽陂】</a></li></ul></li><li><a href=#国风-桧风-4>国风·桧风-4</a><ul><li><a href=#146-羔裘>【146.羔裘】</a></li><li><a href=#147-素冠>【147.素冠】</a></li><li><a href=#148-隰有苌楚>【148.隰有苌楚】</a></li><li><a href=#149-匪风>【149.匪风】</a></li></ul></li><li><a href=#国风-曹风-4>国风·曹风-4</a><ul><li><a href=#150-蜉蝣>【150.蜉蝣】</a></li><li><a href=#151-候人>【151.候人】</a></li><li><a href=#152-鳲鸠>【152.鳲鸠】</a></li><li><a href=#153-下泉>【153.下泉】</a></li></ul></li><li><a href=#国风-豳风-7>国风·豳风-7</a><ul><li><a href=#154-七月>【154.七月】</a></li><li><a href=#155-鸱鸮>【155.鸱鸮】</a></li><li><a href=#156-东山>【156.东山】</a></li><li><a href=#157-破斧>【157.破斧】</a></li><li><a href=#158-伐柯>【158.伐柯】</a></li><li><a href=#159-九罭>【159.九罭】</a></li><li><a href=#160-狼跋>【160.狼跋】</a></li></ul></li><li><a href=#小雅-鹿鸣之什>小雅·鹿鸣之什</a><ul><li><a href=#161-鹿鸣>【161.鹿鸣】</a></li><li><a href=#162-四牡>【162.四牡】</a></li><li><a href=#163-皇皇者华>【163.皇皇者华】</a></li><li><a href=#164-棠棣>【164.棠棣】</a></li><li><a href=#165-伐木>【165.伐木】</a></li><li><a href=#166-天保>【166.天保】</a></li><li><a href=#167-采薇>【167.采薇】</a></li><li><a href=#168-出车>【168.出车】</a></li><li><a href=#169-杕杜>【169.杕杜】</a></li><li><a href=#170-鱼丽>【170.鱼丽】</a></li></ul></li><li><a href=#小雅-南有嘉鱼之什>小雅·南有嘉鱼之什</a><ul><li><a href=#171-南有嘉鱼>【171.南有嘉鱼】</a></li><li><a href=#172-南山有台>【172.南山有台】</a></li><li><a href=#173-蓼萧>【173.蓼萧】</a></li><li><a href=#174-湛露>【174.湛露】</a></li><li><a href=#175-彤弓>【175.彤弓】</a></li><li><a href=#176-菁菁者莪>【176.菁菁者莪】</a></li><li><a href=#177-六月>【177.六月】</a></li><li><a href=#178-采芑>【178.采芑】</a></li><li><a href=#179-车攻>【179.车攻】</a></li><li><a href=#180-吉日>【180.吉日】</a></li></ul></li><li><a href=#小雅-鸿雁之什>小雅·鸿雁之什</a><ul><li><a href=#181-鸿雁>【181.鸿雁】</a></li><li><a href=#182-庭燎>【182.庭燎】</a></li><li><a href=#183-沔水>【183.沔水】</a></li><li><a href=#184-鹤鸣>【184.鹤鸣】</a></li><li><a href=#185-祈父>【185.祈父】</a></li><li><a href=#186-白驹>【186.白驹】</a></li><li><a href=#187-黄鸟>【187.黄鸟】</a></li><li><a href=#188-我行其野>【188.我行其野】</a></li><li><a href=#189-斯干>【189.斯干】</a></li><li><a href=#190-无羊>【190.无羊】</a></li></ul></li><li><a href=#小雅-节南山之什>小雅·节南山之什</a><ul><li><a href=#191-节南山>【191.节南山】</a></li><li><a href=#192-正月>【192.正月】</a></li><li><a href=#193-十月之交>【193.十月之交】</a></li><li><a href=#194-雨无正>【194.雨无正】</a></li><li><a href=#195-小旻>【195.小旻】</a></li><li><a href=#196-小宛>【196.小宛】</a></li><li><a href=#197-小弁>【197.小弁】</a></li><li><a href=#198-巧言>【198.巧言】</a></li><li><a href=#199-何人斯>【199.何人斯】</a></li><li><a href=#200-巷伯>【200.巷伯】</a></li></ul></li><li><a href=#小雅-谷风之什>小雅·谷风之什</a><ul><li><a href=#201-谷风>【201.谷风】</a></li><li><a href=#202-蓼莪>【202.蓼莪】</a></li><li><a href=#203-大东>【203.大东】</a></li><li><a href=#204-四月>【204.四月】</a></li><li><a href=#205-北山>【205.北山】</a></li><li><a href=#206-无将大车>【206.无将大车】</a></li><li><a href=#207-小明>【207.小明】</a></li><li><a href=#208-鼓钟>【208.鼓钟】</a></li><li><a href=#209-楚茨>【209.楚茨】</a></li><li><a href=#210-信南山>【210.信南山】</a></li></ul></li><li><a href=#小雅-甫田之什>小雅·甫田之什</a><ul><li><a href=#211-甫田>【211.甫田】</a></li><li><a href=#212-大田>【212.大田】</a></li><li><a href=#213-瞻彼洛矣>【213.瞻彼洛矣】</a></li><li><a href=#214-裳裳者华>【214.裳裳者华】</a></li><li><a href=#215-桑扈>【215.桑扈】</a></li><li><a href=#216-鸳鸯>【216.鸳鸯】</a></li><li><a href=#217-頍弁>【217.頍弁】</a></li><li><a href=#218-车舝>【218.车舝】</a></li><li><a href=#219-青蝇>【219.青蝇】</a></li><li><a href=#220-宾之初筵>【220.宾之初筵】</a></li></ul></li><li><a href=#小雅-鱼藻之什-14>小雅·鱼藻之什-14</a><ul><li><a href=#221-鱼藻>【221.鱼藻】</a></li><li><a href=#222-采菽>【222.采菽】</a></li><li><a href=#223-角弓>【223.角弓】</a></li><li><a href=#224-菀柳>【224.菀柳】</a></li><li><a href=#225-都人士>【225.都人士】</a></li><li><a href=#226-采绿>【226.采绿】</a></li><li><a href=#227-黍苗>【227.黍苗】</a></li><li><a href=#228-隰桑>【228.隰桑】</a></li><li><a href=#229-白华>【229.白华】</a></li><li><a href=#230-绵蛮>【230.绵蛮】</a></li></ul></li><li><a href=#小雅-瓠叶之什>小雅·瓠叶之什</a><ul><li><a href=#231-瓠叶>【231.瓠叶】</a></li><li><a href=#232-渐渐之石>【232.渐渐之石】</a></li><li><a href=#233-苕之华>【233.苕之华】</a></li><li><a href=#234-何草不黄>【234.何草不黄】</a></li></ul></li><li><a href=#大雅-文王之什>大雅·文王之什</a><ul><li><a href=#235-文王>【235.文王】</a></li><li><a href=#236-大明>【236.大明】</a></li><li><a href=#237-绵>【237.绵】</a></li><li><a href=#238-棫朴>【238.棫朴】</a></li><li><a href=#239-旱麓>【239.旱麓】</a></li><li><a href=#240-思齐>【240.思齐】</a></li><li><a href=#241-皇矣>【241.皇矣】</a></li><li><a href=#242-灵台>【242.灵台】</a></li><li><a href=#243-下武>【243.下武】</a></li><li><a href=#244-文王有声>【244.文王有声】</a></li></ul></li><li><a href=#大雅-生民之什>大雅·生民之什</a><ul><li><a href=#245-生民>【245.生民】</a></li><li><a href=#246-行苇>【246.行苇】</a></li><li><a href=#247-既醉>【247.既醉】</a></li><li><a href=#248-凫鹥>【248.凫鹥】</a></li><li><a href=#249-假乐>【249.假乐】</a></li><li><a href=#250-公刘>【250.公刘】</a></li><li><a href=#251-泂酌>【251.泂酌】</a></li><li><a href=#252-卷阿>【252.卷阿】</a></li><li><a href=#253-民劳>【253.民劳】</a></li><li><a href=#254-板>【254.板】</a></li></ul></li><li><a href=#大雅-荡之什-11>大雅·荡之什-11</a><ul><li><a href=#255-荡>【255.荡】</a></li><li><a href=#256-抑>【256.抑】</a></li><li><a href=#257-桑柔>【257.桑柔】</a></li><li><a href=#258-云汉>【258.云汉】</a></li><li><a href=#259-崧高>【259.崧高】</a></li><li><a href=#260-烝民>【260.烝民】</a></li><li><a href=#261-韩奕>【261.韩奕】</a></li><li><a href=#262-江汉>【262.江汉】</a></li><li><a href=#263-常武>【263.常武】</a></li><li><a href=#264-瞻卬>【264.瞻卬】</a></li><li><a href=#265-召旻>【265.召旻】</a></li></ul></li><li><a href=#颂-周颂-31>颂·周颂-31</a><ul><li><a href=#清庙之什>清庙之什</a></li><li><a href=#266-清庙>【266.清庙】</a></li><li><a href=#267-维天之命>【267.维天之命】</a></li><li><a href=#268-维清>【268.维清】</a></li><li><a href=#269-烈文>【269.烈文】</a></li><li><a href=#270-天作>【270.天作】</a></li><li><a href=#271-昊天有成命>【271.昊天有成命】</a></li><li><a href=#272-我将>【272.我将】</a></li><li><a href=#273-时迈>【273.时迈】</a></li><li><a href=#274-执竞>【274.执竞】</a></li><li><a href=#275-思文>【275.思文】</a></li><li><a href=#臣工之什>臣工之什</a></li><li><a href=#276-臣工>【276.臣工】</a></li><li><a href=#277-噫嘻>【277.噫嘻】</a></li><li><a href=#278-振鹭>【278.振鹭】</a></li><li><a href=#279-丰年>【279.丰年】</a></li><li><a href=#280-有瞽>【280.有瞽】</a></li><li><a href=#281-潜>【281.潜】</a></li><li><a href=#282-雝>【282.雝】</a></li><li><a href=#283-载见>【283.载见】</a></li><li><a href=#284-有客>【284.有客】</a></li><li><a href=#285-武>【285.武】</a></li><li><a href=#闵予小子之什>闵予小子之什</a></li><li><a href=#286-闵予小子>【286.闵予小子】</a></li><li><a href=#287-访落>【287.访落】</a></li><li><a href=#288-敬之>【288.敬之】</a></li><li><a href=#289-小毖>【289.小毖】</a></li><li><a href=#290-载芟>【290.载芟】</a></li><li><a href=#291-良耜>【291.良耜】</a></li><li><a href=#292-丝衣>【292.丝衣】</a></li><li><a href=#293-酌>【293.酌】</a></li><li><a href=#294-桓>【294.桓】</a></li><li><a href=#295-赉>【295.赉】</a></li><li><a href=#296-般>【296.般】</a></li></ul></li><li><a href=#颂-鲁颂-4>颂·鲁颂-4</a><ul><li><a href=#297-駉>【297.駉】</a></li><li><a href=#298-有駜>【298.有駜】</a></li><li><a href=#299-泮水>【299.泮水】</a></li><li><a href=#300-閟宫>【300.閟宫】</a></li></ul></li><li><a href=#颂-商颂-5>颂·商颂-5</a><ul><li><a href=#301-那>【301.那】</a></li><li><a href=#302-烈祖>【302.烈祖】</a></li><li><a href=#303-玄鸟>【303.玄鸟】</a></li><li><a href=#304-长发>【304.长发】</a></li><li><a href=#305-殷武>【305.殷武】</a></li></ul></li></ul></nav><div id=collapsed-toc><a class=button><i class="fa-solid fa-bars"></i></a></div><aside id=aside-toc data-pagefind-ignore><div class=header><i class="fa-solid fa-bars"></i>&nbsp;章节目录<a class="button close"><i class="fa-solid fa-xmark"></i></a></div><div class=content></div></aside><h1 id=国风-周南>国风·周南</h1><h2 id=01-关雎>【01.关雎】</h2><p>后妃之德也。(5章4句)</p><pre><code>1. 关关雎鸠，在河之洲。窈窕淑女，君子好逑。
2. 参差荇菜，左右流之。窈窕淑女，寤寐求之。
3. 求之不得，寤寐思服。悠哉悠哉，辗转反侧。
4. 参差荇菜，左右采之。窈窕淑女，琴瑟友之。
5. 参差荇菜，左右芼之。窈窕淑女，钟鼓乐之。
</code></pre><blockquote><p>①雎(jū)鸠：一种水鸟。 ②窈窕(yǎo tiǎo):内心，外貌美好的样子。淑：好，善。 ③君子：这里指女子对男子的尊称。逑(qiú):配偶。 ④参差(cēn cī)：长短不齐的样子。荇(xìng)菜：一种多年生的水草，叶子可以食用。 ⑤寤(wù)：睡醒。寐(mèi):睡着。 ⑥芼(mào)：拔取。</p></blockquote><h2 id=02-葛覃>【02.葛覃】</h2><p>后妃之本也。后妃在父母家，则志在于女功之事，躬俭节用，服澣濯之衣。尊敬师傅，则可以归安父母，化天下以妇道也。(3章6句)</p><pre><code>1. 葛之覃兮，施于中谷，维叶萋萋。黄鸟于飞，集于灌木，其鸣喈喈。
2. 葛之覃兮，施于中谷，维叶莫莫。是刈是濩，为絺为绤，服之无斁。
3. 言告师氏，言告言归。薄污我私，薄浣我衣。害浣害否，归宁父母。
</code></pre><blockquote><p>①覃(tán)：长。 ②施(yī)：蔓延。中谷：谷中。 ③喈喈(jiē)：鸟儿鸣叫的声音。 ④刈(yì)：用刀割。劐：煮。 ⑤絺(chī)：细葛纤维织成的布。绤(xì)：粗葛纤维织成的布。 ⑥无斁(yì)：心里不厌弃。 ⑦污(wù)：洗去污垢 ⑧浣(huàn)：洗涤。 ⑨害(hé)：曷，何，什么。</p></blockquote><h2 id=03-卷耳>【03.卷耳】</h2><p>后妃之志也。又当辅佐君子求贤审官，知臣下之勤劳。内有进贤之志，而无险诐私谒之心，朝夕思念，至于忧勤也。(4章4句)</p><pre><code>1. 采采卷耳，不盈顷筐。嗟我怀人，置彼周行。
2. 陟彼崔嵬，我马虺隤。我姑酌彼金罍，维以不永怀。
3. 陟彼高冈，我马玄黄。我姑酌彼兕觥，维以不永伤。
4. 陟彼砠矣，我马瘏矣，我仆痡矣，云何吁矣。
</code></pre><blockquote><p>①寘(zhì)：放置。周行(háng)：大道。 ②陟(陟)：登上。崔嵬(wei)：山势高低不平。 ③虺隤(huī tuí)：疲乏而生病。 ④金罍(léi)：青铜酒杯。 ⑤兕觥(sì gōng)：犀牛角做成的酒杯。 ⑥砠(jū)：有土的石山。 ⑦瘏（tú):马疲劳而生病。 ⑧痡(pū )：人生病而不能走路。 ⑨吁(xū])：忧愁。</p></blockquote><h2 id=04-樛木>【04.樛木】</h2><p>后妃逮下也。言能逮下，而无嫉妬之心焉。(3章4句)</p><pre><code>1. 南有樛木，葛藟累之。乐只君子，福履绥之。
2. 南有樛木，葛藟荒之。乐只君子，福履将之。
3. 南有樛木，葛藟萦之。乐只君子，福履成之。
</code></pre><blockquote><p>①南：南山。樛（揪jiū）：树枝下曲。 ②藟（lěi）：葛类。累：系。</p></blockquote><h2 id=05-螽斯>【05.螽斯】</h2><p>后妃子孙众多也。言若螽斯不妬忌，则子孙众多也。(3章4句)</p><pre><code>1. 螽斯羽，诜诜兮。宜尔子孙，振振兮。
2. 螽斯羽，薨薨兮。宜尔子孙。绳绳兮。
3. 螽斯羽，揖揖兮。宜尔子孙，蛰蛰兮。
</code></pre><blockquote><p>①螽(zhōng)斯：蝗虫。羽：翅膀。 ②诜诜(shēn)：同“莘莘”，众多的样子。 ③薨薨(hōng):很多虫飞的声音。 ④揖揖(yī)：会聚。 ⑤蛰蛰(zhé):多，聚集。</p></blockquote><h2 id=06-桃夭>【06.桃夭】</h2><p>后妃之所致也。不妬忌，则男女以正，婚姻以时，国无鳏民也。(3章4句)</p><pre><code>1. 桃之夭夭，灼灼其华。之子于归，宜其室家。
2. 桃之夭夭，有蕡其实。之子于归，宜其家室。
3. 桃之夭夭，其叶蓁蓁。之子于归，宜其家人。
</code></pre><blockquote><p>①夭夭：桃树含苞欲放的样子。 ②灼灼：花开鲜明的样子。华：花。 ③蕡(fén)：果实很多的样子。 ④蓁蓁(zhēn):树叶茂盛的样子。</p></blockquote><h2 id=07-兔罝>【07.兔罝】</h2><p>后妃之化也。《关雎》之化行，则莫不好德，贤人众多也。(3章4句)</p><pre><code>1. 肃肃兔罝，椓之丁丁。赳赳武夫，公侯干城。
2. 肃肃兔罝，施于中逵。赳赳武夫，公侯好仇。
3. 肃肃免罝，施于中林。赳赳武夫，公侯腹心。
</code></pre><blockquote><p>①肃肃：严密的样子。罝（jū）：捕兔的网。②椓（zhuó）：敲。丁（zhēng）丁：象声词。③干城：本指起防御作用的盾牌、城郭，比喻保卫者。④施（yì）：布置。中：语助词。逵（kuí）：四通八达之道。泛指大道。⑤仇：同“逑”。</p></blockquote><h2 id=08-芣苡>【08.芣苡】</h2><p>后妃之美也。和平则妇人乐有子矣。(3章4句)</p><pre><code>1. 采采芣苡，薄言采之。采采芣苡，薄言有之。
2. 采采芣苡，薄言掇之。采采芣苡，薄言捋之。
3. 采采芣苡，薄言袺之。采采芣苡，薄言襭之。
</code></pre><blockquote><p>①芣苢(fǘ yǐ)：也有人写成“芣苡”，植物名称，即车前子，种子和草可作药用。 ②掇(duō)：拾取。 ③捋(luó)：用手掌成把地脱取东西。 ④袺(jié)：用手提着衣襟兜东西。 ⑤襭(xié)：把衣襟别在腰间兜东西。</p></blockquote><h2 id=09-汉广>【09.汉广】</h2><p>德广所及也。文王之道被于南国，美化行乎江汉之域，无思犯礼，求而不可得也。(3章8句)</p><pre><code>1. 南有乔木，不可休息。汉有游女，不可求思。汉之广矣，不可泳思。江之永矣，不可方思。
2. 翘翘错薪，言刈其楚。之子于归，言秣其马。汉之广矣，不可泳思。江之永矣，不可方思。
3. 翘翘错薪，言刈其蒌。之子于归。言秣其驹。汉之广矣，不可泳思。江之永矣，不可方思。
</code></pre><blockquote><p>①秣(mò)：喂马。 ②蒌(lóu)：草名，即蒌蒿。</p></blockquote><h2 id=10-汝坟>【10.汝坟】</h2><p>道化行也。文王之化行乎汝坟之国，妇人能闵其君子，犹勉之以正也。(3章4句)</p><pre><code>1. 遵彼汝坟，伐其条枚。未见君子，惄如调饥。
2. 遵彼汝坟，伐其条肄。既见君子，不我遐弃。
3. 鲂鱼赪尾，王室如毁。虽则如毁，父母孔迩。
</code></pre><blockquote><p>①惄(nì)：忧愁。 ②调(zhōu)：輖，通&rdquo;朝“，就是早晨。 ③肄(yì)：树枝砍后再生的小枝。 ④遐(xiá)：远。遐弃：远离。 ⑤鲂(fáng)鱼:鱼名，就是鳊鱼。 ⑥赬(chēng)尾：红色的确尾巴。 ⑦燬(huǐ)：焚烧。</p></blockquote><h2 id=11-麟之趾>【11.麟之趾】</h2><p>《关雎》之应也。《关雎》之化行，则天下无犯非礼，虽衰世之公子，皆信厚如麟趾之时也。(3章3句)</p><pre><code>1. 麟之趾，振振公子，于嗟麟兮。
2. 麟之定，振振公姓，于嗟麟兮。
3. 麟之角，振振公族，于嗟麟兮。
</code></pre><blockquote><p>①麟：麒麟，传说中的一种仁慈之兽。 ②趾：足。有趾为足，无趾为蹄。 ③振（zhēn）振：信实仁厚貌。</p></blockquote><h1 id=国风-召南-14>国风·召南-14</h1><h2 id=12-鹊巢>【12.鹊巢】</h2><p>夫人之德也。国君积行累功以致爵位，夫人起家而居有之，德如鸤鸠，乃可以配焉。(3章4句)</p><pre><code>1. 维鹊有巢，维鸠居之。之子于归，百两御之。
2. 维鹊有巢，维鸠方之。之子于归，百两将之。
3. 维鹊有巢，维鸠盈之。之子于归，百两成之。
</code></pre><blockquote><p>①两：辆。御（yà）：迎迓，迎接。②方：占据。③将：送。④成：完成婚礼，指举行礼仪成婚。</p></blockquote><h2 id=13-采蘩>【13.采蘩】</h2><p>夫人不失职也。夫人可以奉祭祀，则不失职矣。(3章4句)</p><pre><code>1. 于以采蘩？于沼于沚。于以用之？公侯之事。
2. 于以采蘩？于涧之中。于以用之？公侯之宫。
3. 被之僮僮，夙夜在公。被之祁祁，薄言还归。
</code></pre><blockquote><p>①蘩(fán)：白蒿。 ②沚：小沙洲。 ③被（pí）：妇女的假发。僮僮（tóng）：高耸状。</p></blockquote><h2 id=14-草虫>【14.草虫】</h2><p>大夫妻能以礼自防也。(3章7句)</p><pre><code>1. 喓喓草虫，趯趯阜螽。未见君子，忧心忡忡。亦既见止，亦既觏止，我心则降。
2. 陟彼南山，言采其蕨。未见君子，忧心惙惙。亦既见止，亦既觏止，我心则说。
3. 陟彼南山，言采其薇。未见君子，我心伤悲。亦既见止，亦既觏止，我心则夷。
</code></pre><blockquote><p>①喓喓（yāo）：虫鸣声。 ②趯趯（tì）：跳跃。阜螽（zhōng）：昆虫。 ③亦：发语词。止：代词“之”。 ④觏（gòu）：交合。 ⑤降（hóng）：平和。 ⑥惙惙（chuò）：愁苦貌。 ⑦说（yuè）：通“悦”。</p></blockquote><h2 id=15-采蘋>【15.采蘋】</h2><p>大夫妻能循法度也。能循法度，则可以承先祖，共祭祀矣。(3章4句)</p><pre><code>1. 于以采蘋？南涧之滨。于以采藻？于彼行潦。
2. 于以盛之？维筐及筥。于以湘之？维锜及釜。
3. 于以奠之？宗室牖下。谁其尸之？有齐季女。
</code></pre><blockquote><p>①蘋、藻：水草名。 ②行潦：流水。 ③湘：烹饪供祭祀的牛羊。 ④牖（yǒu）：窗。 ⑤齐（zhāi）：通“斋”。</p></blockquote><h2 id=16-甘棠>【16.甘棠】</h2><p>美召伯也。召伯之教，明于南国。(3章3句)</p><pre><code>1. 蔽芾甘棠，勿剪勿伐，召伯所茏。
2. 蔽芾甘棠，勿剪勿败，召伯所憩。
3. 蔽芾甘棠，勿剪勿拜，召伯所说。
</code></pre><blockquote><p>①蔽芾（fèi）：树木葱茏貌。甘棠：杜梨树。 ②翦：即剪。 ③茇（bá）：与下文的憩、说，同为暂时滞留之意。</p></blockquote><h2 id=17-行露>【17.行露】</h2><p>召伯听讼也。衰乱之俗微，贞信之教兴，强暴之男不能侵陵贞女也。(3章3,6,6句)</p><pre><code>1. 厌浥行露，岂不夙夜，谓行多露。
2. 谁谓雀无角？何以穿我屋？谁谓女无家？何以速我狱？虽速我狱，室家不足！
3. 谁谓鼠无牙？何以穿我墉？谁谓女无家？何以速我讼？虽速我讼，亦不女从！
</code></pre><blockquote><p>①厌浥（yì）：湿淋淋的。行（háng）：道路。 ②岂不：难道不想。 ③谓：同“畏”。与下文的“谓”不同义。 ④角（lù）：鸟嘴。 ⑤女（rǔ）：通“汝”。 ⑥墉（yōng）：墙。</p></blockquote><h2 id=18-羔羊>【18.羔羊】</h2><p>《鹊巢》之功致也。召南之国，化文王之政，在位皆节俭正直，德如羔羊也。(3章4句)</p><pre><code>1. 羔羊之皮，素丝五紽。退食自公，委蛇委蛇。
2. 羔羊之革，素丝五緎。委蛇委蛇，自公退食。
3. 羔羊之缝，素丝五总。委蛇委蛇，退食自公。
</code></pre><blockquote><p>①皮（pó）、革（qì）、缝：毛皮或皮袄。 ②素丝：白蚕丝。紽（tuó）：量词，丝数。 ③退食自公、自公退食（sì）：从公府回家中进餐。 ④委蛇（yí）：逶迤。洋洋自得貌。 ⑤緎（yū）：丝数。⑥总(zōnɡ)：丝数。</p></blockquote><h2 id=19-殷其雷>【19.殷其雷】</h2><p>劝以义也。召南之大夫远行从政，不遑宁处。其室家能闵其勤劳，劝以义也。(3章6句)</p><pre><code>1. 殷其雷，在南山之阳。何斯违斯，莫敢或遑？振振君子，归哉归哉！
2. 殷其雷，在南山之侧。何斯违斯，莫敢遑息？振振君子，归哉归哉！
3. 殷其雷，在南山之下。何斯违斯，莫或遑处？振振君子，归哉归哉！
</code></pre><blockquote><p>①殷：雷声。通“隐”。 ②阳：山之南坡。 ③斯：含此人此地之意。违：离别。 ④或：有。遑（huáng）：闲暇。 ⑤振振（zhēn）：忠诚老实貌。</p></blockquote><h2 id=20-摽有梅>【20.摽有梅】</h2><p>男女及时也。召南之国，被文王之化，男女得以及时也。(3章4句)</p><pre><code>1. 摽有梅，其实七兮。求我庶士，迨其吉兮。
2. 摽有梅，其实三兮。求我庶士，迨其今兮。
3. 摽有梅，顷筐塈之。求我庶士，迨其谓之。
</code></pre><blockquote><p>①摽（biào）：坠落。有：助词。 ②七：十分之七。后文中的三指十分之三。 ③庶：众。 ④迨（dài）：及，趁着。 ⑤塈（jì）：取。</p></blockquote><h2 id=21-小星>【21.小星】</h2><p>惠及下也。夫人无妬忌之行，惠及贱妾，进御于君，知其命有贵贱，能尽其心矣。(2章5句)</p><pre><code>1. 嘒彼小星，三五在东。肃肃宵征，夙夜在公。实命不同！
2. 嘒彼小星，维参与昴。肃肃宵征，抱衾与裯。实命不犹！
</code></pre><blockquote><p>①嚖（huì）：形容光芒微弱，闪闪烁烁。 ②三：即参星，它由三颗星组成。五：昴星，它由五颗星组成。 ③宵征：夜晚赶路。 ④寔(shí)：即“实”，此。 ⑤衾（qīn）：被子。裯（chóu）：被单。</p></blockquote><h2 id=22-江有汜>【22.江有汜】</h2><p>美媵也。勤而无怨，嫡能悔过也。文王之时，江沱之闲，有嫡不以其媵备数，媵遇劳而无怨，嫡亦自悔也。(3章5句)</p><pre><code>1. 江有汜，之子归，不我以。不我以，其后也悔。
2. 江有渚，之子归，不我与。不我与，其后也处。
3. 江有沱，之子归，不我过。不我过，其啸也歌。
</code></pre><blockquote><p>①汜（sì）：由主流分出而复汇合的河水。 ②以：相从，相好。 ③渚：小沙洲。④与：同“以”。</p></blockquote><h2 id=23-野有死麕>【23.野有死麕】</h2><p>恶无礼也。天下大乱，强暴相陵，遂成淫风。被文王之化，虽当乱世，犹恶无礼也。(3章4,4,3句)</p><pre><code>1. 野有死麕，白茅包之。有女怀春，吉士诱之。
2. 林有朴樕，野有死鹿。白茅纯束，有女如玉。
3. 舒而脱脱兮，无感我帨兮，无使尨也吠。
</code></pre><blockquote><p>①麕（jūn）：獐子。 ②吉士：男子的美称，这里指猎人。 ③朴樕（sù）：低矮灌木。 ④纯束：捆扎。 ⑤舒：徐。脱脱：轻缓貌。 ⑥感（hàn）：“撼”，动摇。帨（shuì）：佩巾。 ⑦尨（máng）：多毛的狗。</p></blockquote><h2 id=24-何彼襛矣>【24.何彼襛矣】</h2><p>美王姬也。虽则王姬，亦下嫁于诸侯，车服不系其夫，下王后一等，犹执妇道，以成肃雝之德也。(3章4句)</p><pre><code>1. 何彼襛矣，唐棣之华？曷不肃雍？王姬之车。
2. 何彼襛矣，华如桃李？平王之孙，齐侯之子。
3. 其钓维何？维丝伊缗。齐侯之子，平王之孙。
</code></pre><blockquote><p>①襛（nóng）：花木繁盛。 ②唐棣（dì）：木名，状似白杨，能开花结果。华：花。 ③曷：难道。雝（yōng）：和乐。 ④伊缗（mín）：伊，发语词。</p></blockquote><h2 id=25-驺虞>【25.驺虞】</h2><p>《鹊巢》之应也。《鹊巢》之化行，人伦既正，朝廷既治，天下纯被文王之化，则庶类蕃殖，搜田以时。仁如驺虞，则王道成也。(2章3句)</p><pre><code>1. 彼茁者葭，壹发五豝，于嗟乎驺虞！
2. 彼茁者蓬，壹发五豵，于嗟乎驺虞！
</code></pre><blockquote><p>①葭（jiā）：芦苇。 ②壹：发语词。豝（bā）：幼小的母猪。 ③驺（zōu）虞：古时司牧猎的官吏。 ④豵（zòng）：小猪或小兽。</p></blockquote><h1 id=国风-邶风-19>国风·邶风-19</h1><h2 id=26-柏舟>【26.柏舟】</h2><p>言仁而不遇也。卫顷公之时，仁人不遇，小人在侧。(5章6句)</p><pre><code>1. 泛彼柏舟，亦泛其流。耿耿不寐，如有隐忧。微我无酒，以敖以游。
2. 我心匪鉴，不可以茹。亦有兄弟，不可以据。薄言往诉，逢彼之怒。
3. 我心匪石，不可转也。我心匪席，不可卷也。威仪棣棣，不可选也。
4. 忧心悄悄，愠于群小。觏闵既多，受侮不少。静言思之，寤辟有摽。
5. 日居月诸，胡迭而微？心之忧矣，如匪浣衣。静言思之，不能奋飞。
</code></pre><blockquote><p>①汎（fàn）：同“泛”，漂流貌。柏舟：柏木刳成的舟。刳（哭kū）：剖开，挖空。 ②茹（rú）：含，容纳。 ③愬（素sù）：告诉。 ④选：读为“巽（逊xùn）”，巽是屈挠退让的意思。 ⑤愠（yùn）：怒。 ⑥觏（gòu）：通“遘”，遭遇。闵（mǐn）：痛。 ⑦辟：《玉篇》引作“擗”，就是拊（府fǔ）心。摽（biào）：捶击。 ⑧澣（huàn）：洗。如匪澣衣：像不加洗濯的衣服。</p></blockquote><h2 id=27-绿衣>【27.绿衣】</h2><p>卫庄姜伤己也。妾上僭，夫人失位而作是诗也。(4章4句)</p><pre><code>1. 绿兮衣兮，绿衣黄裹。心之忧矣，曷维其已！
2. 绿兮衣兮，绿衣黄裳。心之忧矣，曷维其亡！
3. 绿兮丝兮，女所治兮。我思古人，俾无訧兮！
4. 絺兮绤兮，凄其以风。我思古人，实获我心！
</code></pre><blockquote><p>①俾（bǐ）：使。訧（怡yí）：过失。 ②絺（chī）：细的葛布。绤（xì）：粗的葛布。</p></blockquote><h2 id=28-燕燕>【28.燕燕】</h2><p>卫庄姜送归妾也。(4章6句)</p><pre><code>1. 燕燕于飞，差池其羽。之子于归，远送于野。瞻望弗及，泣涕如雨。
2. 燕燕于飞，颉之颃之。之子于归，远于将之。瞻望弗及，伫立以泣。
3. 燕燕于飞，下上其音。之子于归，远送于南。瞻望弗及，实劳我心。
4. 仲氏任只，其心塞渊。终温且惠，淑慎其身。先君之思，以勖寡人。
</code></pre><blockquote><p>①差池（cī chí）：参差不齐。 ②野：古读如“宇（yǔ）”。 ③颉（xié）：上飞。颃（háng）：下飞。 ④南（古音您nín）：指南郊。一说“南” 和“林”声近字通。林指野外。 ⑤勗（xù）：勉励。</p></blockquote><h2 id=29-日月>【29.日月】</h2><p>卫庄姜伤己也。遭州吁之难，伤己不见荅于先君，以至困穷之诗也。(4章6句)</p><pre><code>1. 日居月诸，照临下土。乃如之人兮，逝不古处？胡能有定？宁不我顾。
2. 日居月诸，下土是冒。乃如之人兮，逝不相好。胡能有定？宁不我报。
3. 日居月诸，出自东方。乃如之人兮，德音无良。胡能有定？俾也可忘。
4. 日居月诸，东方自出。父兮母兮，畜我不卒。胡能有定？报我不述。
</code></pre><blockquote><p>①居、诸：语气词，犹“乎”。 ②乃：竟然。 ③逝：何。古处：故处。 ④宁：从来。不我顾：不顾我。</p></blockquote><h2 id=30-终风>【30.终风】</h2><p>卫庄姜伤己也。遭州吁之暴，见侮慢而不能正也。(4章4句)</p><pre><code>1. 终风且暴，顾我则笑，谑浪笑敖，中心是悼。
2. 终风且霾，惠然肯来，莫往莫来，悠悠我思。
3. 终风且曀，不日有曀，寤言不寐，愿言则嚏。
4. 曀曀其阴，虺虺其雷，寤言不寐，愿言则怀。
</code></pre><blockquote><p>1、终：既。 2、顾：看见。 3、霾（mái）：阴霾。 4、曀（yì）：阴而有风。 5、虺虺（huī）：始发之雷声。</p></blockquote><h2 id=31-击鼓>【31.击鼓】</h2><p>怨州吁也。卫州吁用兵暴乱，使公孙文仲将而平陈与宋，国人怨其勇而无礼也。(5章4句)</p><pre><code>1. 击鼓其镗，踊跃用兵。土国城漕，我独南行。
2. 从孙子仲，平陈与宋。不我以归，忧心有忡。
3. 爰居爰处？爰丧其马？于以求之？于林之下。
4. 死生契阔，与子成说。执子之手，与子偕老。
5. 于嗟阔兮，不我活兮。于嗟洵兮，不我信兮。
</code></pre><blockquote><p>1、镗（汤tāng）：鼓声。 2、陈国国都在宛丘，今河南省淮阳县。宋国国都在睢（suī）阳，今河南省商丘县南。 3、有忡（充chōng）：犹“忡忡”。心不宁貌。 4、爰（yuán）：疑问代名词，就是在何处。 5、活：读为“佸（huó）”，相会。 6、洵（xún）：《释文》谓《韩诗》作“夐（xiòng）”，久远。</p></blockquote><h2 id=32-凯风>【32.凯风】</h2><p>美孝子也。卫之淫风流行，虽有七子之母，犹不能安其室，故美七子能尽其孝道，以慰其母心而成其志尔。(4章4句)</p><pre><code>1. 凯风自南，吹彼棘心。棘心夭夭，母氏劬劳。
2. 凯风自南，吹彼棘薪。母氏圣善，我无令人。
3. 爰有寒痊在浚之下。有子七人，母氏劳苦。
4. 睍睆黄鸟，载好其音。有子七人，莫慰母心。
</code></pre><blockquote><p>1、劬（渠qú）：劳苦。 2、睍（xiàn）睆（huǎn）：黄鸟鸣声，又作“间关”。</p></blockquote><h2 id=33-雄雉>【33.雄雉】</h2><p>美孝子也。卫之淫风流行，虽有七子之母，犹不能安其室，故美七子能尽其孝道，以慰其母心而成其志尔。(4章4句)</p><pre><code>1. 雄雉于飞，泄泄其羽。我之怀矣，自诒伊阻。
2. 雄雉于飞，下上其音。展矣君子，实劳我心。
3. 瞻彼日月，悠悠我思。道之云远，曷云能来？
4. 百尔君子，不知德行。不忮不求，何用不臧。
</code></pre><blockquote><p>1、瞻[zhān]； 2、曷[hé]； 3、忮[zhì]</p></blockquote><h2 id=34-匏有苦叶>【34.匏有苦叶】</h2><p>刺卫宣公也。公与夫人并为淫乱。(4章4句)</p><pre><code>1. 匏有苦叶，济有深涉。深则厉，浅则揭。
2. 有瀰济盈，有鷕雉鸣。济盈不濡轨，雉鸣求其牡。
3. 雍雍鸣雁，旭日始旦。士如归妻，迨冰未泮。
4. 招招舟子，人涉卬否。不涉卬否，卬须我友。
</code></pre><blockquote><p>1、匏（páo）：葫芦。苦：同“枯”。叶枯则匏干可用。 2、揭（器qì）：揽起衣裳。一说揭是挑在肩头。 3、有瀰（米mǐ）：犹“瀰瀰”，水大时茫茫一片的景象。 4、有鷕（窈yáo）：犹“鷕鷕”，雉鸣声。 5、轨（古读如九）：车轴的两端。 6、雝雝（yōng）：群雁鸣声。 7、泮（叛pàn）：同“胖”，合。 8、卬（áng）：我。女性第一人称代名词。否（古读如痞pǐ）：不。</p></blockquote><h2 id=35-谷风>【35.谷风】</h2><p>刺夫妇失道也。卫人化其上，淫于新昬而弃其旧室，夫妇离绝，国俗伤败焉。(6章8句)</p><pre><code>1. 习习谷风，以阴以雨。黾勉同心，不宜有怒。采葑采菲，无以下体？德音莫违，及尔同死。
2. 行道迟迟，中心有违。不远伊迩，薄送我畿。谁谓荼苦，其甘如荠。宴尔新婚，如兄如弟。
3. 泾以渭浊，湜湜其沚。宴尔新婚，不我屑以。毋逝我梁，毋发我笱。我躬不阅，遑恤我后。
4. 就其深矣，方之舟之。就其浅矣，泳之游之。何有何亡，黾勉求之。凡民有丧，匍匐救之。
5. 不我能畜，反以我为仇。既阻我德，贾用不售。昔育恐育鞫，及尔颠覆。既生既育，比予于毒。
6. 我有旨蓄，亦以御冬。宴尔新婚，以我御穷。有洸有溃，既诒我肄。不念昔者，伊余来塈。
</code></pre><blockquote><p>01、习习（sà）：犹“飒飒”，风声。谷风：来自谿（xī）谷的风，即大风。 02、黾（mǐn）勉：努力、尽力。 03、有：犹“又”。 04、葑（封fēng）：蔓菁。菲（非fēi）：芦菔。 05、迩（ěr）：近。 06、薄：发语词。畿（jī）：就是“机”，门限。 07、荼（tú） 08、湜湜（实shí）：水清见底貌。沚（zhǐ）：应从《说文》、《玉篇》等书所引作“止”。 09、笱（苟gǒu）：竹器，承对梁的缺口，用来捉顺水游出的鱼。 10、匍匐（蒲伏púfú）：伏在地上，手足并进。 11、慉（蓄xù）：同“蓄”，爱好。雠（chóu）：同“仇”。 12、贾（古gǔ）：卖。 13、鞫（菊jú）：穷。 14、有洸（光guāng）：相当于“洸洸”，有溃（kuì）：相当于“溃溃”，是水激怒溃决之貌。 15、肄（异yì）：劳苦之事。 16、塈（戏xì，又读季jì）：取，同“娶”，借指“爱”。</p></blockquote><h2 id=36-式微>【36.式微】</h2><p>黎侯寓于卫，其臣劝以归也。(2章4句)</p><pre><code>1. 式微，式微，胡不归？微君之故，胡为乎中露！
2. 式微，式微，胡不归？微君之躬，胡为乎泥中！
</code></pre><blockquote><p>①式：作语助词。微：（日光）衰微，黄昏或天黑。 ②微君：非君，要不是君主。 ③中露：露中。倒文以协韵。 ④躬：身体。</p></blockquote><h2 id=37-旄丘>【37.旄丘】</h2><p>责卫伯也。狄人迫逐黎侯，黎侯寓于卫。卫不能修方伯连率之职，黎之臣子以责于卫也。(4章4句)</p><pre><code>1. 旄丘之葛兮，何诞之节兮。叔兮伯兮，何多日也？
2. 何其处也？必有与也！何其久也？必有以也！
3. 狐裘蒙戎，匪车不东。叔兮伯兮，靡所与同。
4. 琐兮尾兮，流离之子。叔兮伯兮，褎如充耳。
</code></pre><blockquote><p>1、旄（mào）丘：前高后低的土丘。 2、褎（yòu）：服饰华丽繁盛。</p></blockquote><h2 id=38-简兮>【38.简兮】</h2><p>刺不用贤也。卫之贤者仕于伶官，皆可以承事王者也。(3章6句)</p><pre><code>1. 简兮简兮，方将万舞。日之方中，在前上处。硕人俣俣，公庭万舞。
2. 有力如虎，执辔如组。左手执龠，右手秉翟。赫如渥赭，公言锡爵。
3. 山有榛，隰有苓。云谁之思？西方美人。彼美人兮，西方之人兮。
</code></pre><blockquote><p>1、简：通“僴（现xiàn）”，武勇之貌。 2、俣俣（语yù）：大貌，和开头的“僴僴”都是对那硕人，也就是舞师的形容。 3、龠（月yuè）：古时吹奏乐器，似笛。 4、翟（dí）：古读如濯（zhuó），指翟羽。一种长尾雉鸡的羽。 5、赭（zhě）：红土。 6、隰（习xí）：低湿的地方。</p></blockquote><h2 id=39-泉水>【39.泉水】</h2><p>卫女思归也。嫁于诸侯，父母终，思归宁而不得，故作是诗以自见也。(4章6句)</p><pre><code>1. 毖彼泉水，亦流于淇。有怀于卫，靡日不思。娈彼诸姬，聊与之谋。
2. 出宿于泲，饮饯于祢。女子有行，远父母兄弟，问我诸姑，遂及伯姊。
3. 出宿于干，饮饯于言。载脂载辖，还车言迈。遄臻于卫，不瑕有害？
4. 我思肥泉，兹之永叹。思须与漕，我心悠悠。驾言出游，以写我忧。
</code></pre><blockquote><p>1、毖（bì）：泉水流貌。 2、娈（luán）：美好。姬：未嫁之女。 3、泲（jǐ）：水名。 4、祢（mí旧读nǐ）：水名。 5、舝（xiá）：车轴两头的金属键。 6、遄（chuán）：迅疾。臻（zhēn）：至。 7、写（xiè）：通“泻”，宣泄。</p></blockquote><h2 id=40-北门>【40.北门】</h2><p>卫女思归也。嫁于诸侯，父母终，思归宁而不得，故作是诗以自见也。(3章7句)</p><pre><code>1. 出自北门，忧心殷殷。终窭且贫，莫知我艰。已焉哉！天实为之，谓之何哉！
2. 王事适我，政事一埤益我。我入自外，室人交遍谪我。已焉哉！天实为之，谓之何哉！
3. 王事敦我，政事一埤遗我。我入自外，室人交遍摧我。已焉哉！天实为之，谓之何哉！
</code></pre><blockquote><p>1、窭（巨jù）：本义是房屋迫窄简陋，不合礼数的意思，引申起来便和“贫”同义。 2、適：读为谪（哲zhé），督责。 3、埤（俾pí）益：增益，加于。埤益我：加给我。 4、讁（zhé）：同“谪”，谴责。</p></blockquote><h2 id=41-北风>【41.北风】</h2><p>刺虐也。卫国并为威虐，百姓不亲，莫不相携持而去焉。(3章6句)</p><pre><code>1. 北风其凉，雨雪其雱。惠而好我，携手同行。其虚其邪？既亟只且！
2. 北风其喈，雨雪其霏。惠而好我，携手同归。其虚其邪？既亟只且！
3. 莫赤匪狐，莫黑匪乌。惠而好我，携手同车。其虚其邪？既亟只且！
</code></pre><blockquote><p>1、雨（芋yù）：动词，“雨雪”就是“落雪”。雱（滂pāng）：雪盛貌。 2、“邪（xú）”是“徐”的同音假借。“虚徐”或训“舒徐”，或训“狐疑”，在这里都可以通。 3、只、且（疽jū）：语尾助词。 4、喈：湝（皆jiē）的借字，寒。 5、匪：读为“彼”</p></blockquote><h2 id=42-静女>【42.静女】</h2><p>刺虐也。卫国并为威虐，百姓不亲，莫不相携持而去焉。(3章4句)</p><pre><code>1. 静女其姝，俟我于城隅。爱而不见，搔首踟蹰。
2. 静女其娈，贻我彤管。彤管有炜，说怿女美。
3. 自牧归荑，洵美且异。匪女之为美，美人之贻。
</code></pre><blockquote><p>1、姝（shū）：美好貌。 2、俟（sì）：等待。城隅：城上的角楼。 3、娈：与“姝”同义。 4、彤（同tóng）：红色。 5、炜（伟wěi）：鲜明貌。 6、说怿（yuè yì）：心喜。女：通“汝”。这里指彤管。 7、归（kuì）：通“馈”，赠贻。荑（题tí）：初生的茅。 8、洵（xún）：诚然，确实。</p></blockquote><h2 id=43-新台>【43.新台】</h2><p>刺卫宣公也。纳伋之妻，作新台于河上而要之。国人恶之，而作是诗也。(3章4句)</p><pre><code>1. 新台有泚，河水瀰瀰。燕婉之求，蘧篨不鲜。
2. 新台有洒，河水浼浼。燕婉之求，蘧篨不殄。
3. 鱼网之设，鸿则离之。燕婉之求，得此戚施。
</code></pre><blockquote><p>1、有泚（cǐ）：犹“泚泚”，鲜明貌。 2、瀰瀰（米mǐ）：水盛满貌。 3、蘧篨（渠除qú chú）：即“居诸”，也就是虾蟆，用来比作卫宣公。 4、洒（铣xiǎn）：鲜貌。 5、浼浼（miǎn）：盛貌。 6、殄（tiǎn）：美丽。 7、鸿：“苦蠪（龙lóng）”的合音，“苦蠪”即虾蟆。</p></blockquote><h2 id=44-二子乘舟>【44.二子乘舟】</h2><p>思伋、寿也。卫宣公之二子争相为死，国人伤而思之，作是诗也。(2章4句)</p><pre><code>1. 二子乘舟，泛泛其景。愿言思子，中心养养！
2. 二子乘舟，泛泛其逝。愿言思子，不瑕有害？
</code></pre><blockquote><p>1、汎汎（fàn）：漂浮貌。景：通“影”。 2、愿：思念。 3、养养：忧虑不安貌。 4、害（hé）：何不。</p></blockquote><h1 id=国风-鄘风-10>国风·鄘风-10</h1><h2 id=45-柏舟>【45.柏舟】</h2><p>思伋、寿也。卫宣公之二子争相为死，国人伤而思之，作是诗也。(2章7句)</p><pre><code>1. 泛彼柏舟，在彼中河。髧彼两髦，实维我仪。之死矢靡它。母也天只，不谅人只！
2. 泛彼柏舟，在彼河侧。髧彼两髦，实维我特。之死矢靡慝。母也天只，不谅人只！
</code></pre><blockquote><p>1、中河：即河中。 2、髧（胆dàn）：发下垂貌。髦（毛máo）：古代未冠之前披着头发，长齐眉毛，分向两边梳着，叫做“髦”。 3、天：古音(tīn)。 4、慝（tè）：是“忒”的借字。靡慝：就是无所改变。</p></blockquote><h2 id=46-墙有茨>【46.墙有茨】</h2><p>卫人刺其上也。公子顽通乎君母，国人疾之而不可道也。(3章6句)</p><pre><code>1. 墙有茨，不可扫也。中冓之言，不可道也。所可道也，言之丑也。
2. 墙有茨，不可襄也。中冓之言，不可详也。所可详也，言之长也。
3. 墙有茨，不可束也。中冓之言，不可读也。所可读也，言之辱也。
</code></pre><blockquote><p>1、茨（cí）：蒺藜。 2、中冓（gòu）：宫中淫乱之事。 3、襄：除掉。 4、读：说。</p></blockquote><h2 id=47-君子偕老>【47.君子偕老】</h2><p>刺卫夫人也。夫人淫乱，失事君子之道，故陈人君之德，服饰之盛，宜与君子偕老也。(3章7,9,8句)</p><pre><code>1. 君子偕老，副笄六珈。委委佗佗，如山如河，象服是宜。子之不淑，云如之何？
2. 玼兮玼兮，其之翟也。鬒发如云，不屑髢也。玉之瑱也，象之揥也，扬且之晳也。胡然而天也！胡然而帝也。
3. 瑳兮瑳兮，其之展也。蒙彼绉絺，是绁袢也。子之清扬，扬且之颜也。展如之人兮，邦之媛也！
</code></pre><blockquote><p>1、笄（jī）：簪。珈（jiā）：饰玉。 2、委委佗佗（tuó）：形容走路姿态之美。 3、玼（cǐ）：花纹绚丽。下文“瑳（cuō）” 意同。 4、翟（dí）：山鸡。 5、鬒（zhǎn）：密而长的黑发。 6、髢（dí）：假发。 7、瑱（zhèn）：耳坠。 8、揥（tì）：剔发针。 9、展、绉絺（chī）、绁袢（xiè bàn）：分指上衣，中衣，内衣。 10、展：即“亶（dǎn）”，诚然，真正的。</p></blockquote><h2 id=48-桑中>【48.桑中】</h2><p>刺奔也。卫之公室淫乱，男女相奔，至于世族在位，相窃妻妾，期于幽远，政散民流而不可止。(3章7句)</p><pre><code>1. 爰采唐矣？沬之乡矣。云谁之思？美孟姜矣。期我乎桑中，要我乎上宫，送我乎淇之上矣。
2. 爰采麦矣？沬之北矣。云谁之思？美孟弋矣。期我乎桑中，要我乎上宫，送我乎淇之上矣。
3. 爰采葑矣？沬之东矣。云谁之思？美孟庸矣。期我乎桑中，要我乎上宫，送我乎淇之上矣。
</code></pre><blockquote><p>1、爰（yuán）：何，何地。唐：菟丝子，药草。 2、沬（mèi）：古地名。春秋时卫国的一邑。在今河南淇县南。 3、美孟姜、美孟弋（yì）、美孟庸：乃指同一美女。此行文以避重复。</p></blockquote><h2 id=49-鹑之奔奔>【49.鹑之奔奔】</h2><p>刺卫宣姜也。卫人以为宣姜鹑鹊之不若也。(2章4句)</p><pre><code>1. 鹑之奔奔，鹊之彊彊。人之无良，我以为兄！
2. 鹊之彊彊，鹑之奔奔。人之无良，我以为君！
</code></pre><blockquote><p>1、鹑（chún）：鹌鹑。 2、奔奔、彊彊（jiāng）：言鸟儿居则成双、飞则相随状。</p></blockquote><h2 id=50-定之方中>【50.定之方中】</h2><p>美卫文公也。卫为狄所灭，东徙渡河，野处漕邑。齐桓公攘戎狄而封之。文公徙居楚丘，始建城市而营宫室，得其时制，百姓说之，国家殷富焉。(3章7句)</p><pre><code>1. 定之方中，作于楚宫。揆之以日，作于楚室。树之榛栗，椅桐梓漆，爰伐琴桑。
2. 升彼虚矣，以望楚矣。望楚与堂，景山与京。降观于桑，卜云其吉，终然允臧。
3. 灵雨既零，命彼倌人，星言夙驾，说于桑田。匪直也人，秉心塞渊，騋牝三千。
</code></pre><blockquote><p>1、定：营室星。古时建城观星象，此星谓定星。 2、揆（kuí）：测度。 3、虚：同“墟”。 4、允：诚然。臧：好。 5、星（qíng）：晴。 6、说（shuì）：止，到。 7、匪：通“彼”。 8、騋（lái）：高七尺以上的马。牝（pìn）：母马。</p></blockquote><h2 id=51-蝃蝀>【51.蝃蝀】</h2><p>止奔也。卫文公能以道化其民，淫奔之耻，国人不齿也。(3章4句)</p><pre><code>1. 蝃蝀在东，莫之敢指。女子有行，远父母兄弟。
2. 朝隮于西，崇朝其雨。女子有行，远兄弟父母。
3. 乃如之人也，怀婚姻也。大无信也，不知命也！
</code></pre><blockquote><p>1、蝃蝀（dì dōng）：虹。 2、隮（jì）：云。 3、崇朝：终朝，一上午。也指整天。 4、如：去，到。 5、信：贞洁信条。</p></blockquote><h2 id=52-相鼠>【52.相鼠】</h2><p>刺无礼也。卫文公能正其羣臣，而刺在位承先君之化，无礼仪也。(3章4句)</p><pre><code>1. 相鼠有皮，人而无仪！人而无仪，不死何为？
2. 相鼠有齿，人而无止！人而无止，不死何俟？
3. 相鼠有体，人而无礼，人而无礼！胡不遄死？
</code></pre><blockquote><p>1、相鼠：老鼠中的一个种类，一说，相就是看。仪：礼仪。 2、止：读为“耻”。 3、俟（似sì）：等待。 4、遄（传chuán）：速。</p></blockquote><h2 id=53-干旄>【53.干旄】</h2><p>美好善也。卫文公臣子多好善，贤者乐告以善道也。(3章6句)</p><pre><code>1. 孑孑干旄，在浚之郊。素丝纰之，良马四之。彼姝者子，何以畀之？
2. 孑孑干旟，在浚之都。素丝组之，良马五之。彼姝者子，何以予之？
3. 孑孑干旌，在浚之城。素丝祝之，良马六之。彼姝者子，何以告之？
</code></pre><blockquote><p>1、孑孑（jié）：高扬貌。旄（máo）：古代在旗杆上用牦牛尾做装饰的旗子。 2、纰（pí）：镶饰旗帜的边缘。 3、姝（shū）：容貌美丽。 4、畀（bì）：给予。 5、旟（yú）：古代一种军旗。 6、旌（jīng）：古代一种旗杆顶上用彩色羽毛做装饰的旗子</p></blockquote><h2 id=54-载驰>【54.载驰】</h2><p>许穆夫人作也。闵其宗国颠覆，自伤不能救也。卫懿公为狄人所灭，国人分散，露于漕邑。许穆夫人闵卫之亡，伤许之小，力不能救，思归唁其兄，又义不得，故赋是诗也。(3章6,4,4,6,8句)</p><pre><code>1. 载驰载驱，归唁卫侯。驱马悠悠，言至于漕。大夫跋涉，我心则忧。
2. 既不我嘉，不能旋反。视尔不臧，我思不远。
3. 既不我嘉，不能旋济？视尔不臧，我思不閟。
4. 陟彼阿丘，言采其蝱。女子善怀，亦各有行。许人尤之，众稚且狂。
5. 我行其野，芃芃其麦。控于大邦，谁因谁极？大夫君子，无我有尤。百尔所思，不如我所之。
</code></pre><blockquote><p>1、唁（彦yàn）：凡有丧事向生者吊问叫做“唁”，吊人失国也叫做“唁”。卫侯：指卫文公。 2、閟（bì）：同“毖（bì）”，谨慎。 3、蝱（méng）：“莔（méng）”的借字，今名贝母，药用植物，属百合科。 4、众穉且狂：众指“许人”。穉（zhì）：同“稚”，训“骄”。 5、芃芃（蓬péng）：草木茂盛貌。</p></blockquote><h1 id=国风-卫风-10>国风·卫风-10</h1><h2 id=55-淇奥>【55.淇奥】</h2><p>美武公之德也。有文章，又能听其规谏，以礼自防，故能入相于周，美而作是诗也。(3章9句)</p><pre><code>1. 瞻彼淇奥，绿竹猗猗。有匪君子，如切如磋，如琢如磨，瑟兮僴兮，赫兮咺兮。有匪君子，终不可谖兮。
2. 瞻彼淇奥，绿竹青青。有匪君子，充耳秀莹，会弁如星。瑟兮僴兮。赫兮咺兮，有匪君子，终不可谖兮。
3. 瞻彼淇奥，绿竹如箦。有匪君子，如金如锡，如圭如璧。宽兮绰兮，猗重较兮。善戏谑兮，不为虐兮。
</code></pre><blockquote><p>1、奥（yù）：通“澳”，水流回转之处。 2、猗猗（yǐ）：长而美貌。 3、瑟：庄重貌。僴（xiàn）：宽大貌。 4、赫、咺（xuān）：有威仪貌。 5、谖（xuān）：忘。 6、会（kuài）、弁（biàn）：会，缝合处。弁，鹿皮帽。 7、箦（zé）：丛聚貌。 8、猗（yī）：倚立。重较（chóng jué）：卿士所乘之车。 9、戏谑（xuè）：用趣话开玩笑。</p></blockquote><h2 id=56-考槃>【56.考槃】</h2><p>刺庄公也。不能继先公之业，使贤者退而穷处。(3章4句)</p><pre><code>1. 考槃在涧，硕人之宽。独寐寤言，永矢弗谖。
2. 考槃在阿，硕人之薖。独寐寤歌，永矢弗过。
3. 考槃在陆，硕人之轴。独寐寤宿，永矢弗告。
</code></pre><blockquote><p>1、考：扣，敲。槃：同“盘”。 　　2、硕（shuò）人：身材高大的人。 　　3、寐：睡。寤（wù）：醒。 　　4、矢：发誓。 　　5、薖（kē）：美貌。</p></blockquote><h2 id=57-硕人>【57.硕人】</h2><p>闵庄姜也。庄公惑于嬖妾，使骄上僭。庄姜贤而不荅，终以无子，国人闵而忧之。(4章7句)</p><pre><code>1. 硕人其颀，衣锦褧衣。齐侯之子，卫侯之妻。东宫之妹，邢侯之姨，谭公维私。
2. 手如柔荑，肤如凝脂，领如蝤蛴，齿如瓠犀，螓首蛾眉，巧笑倩兮，美目盼兮。
3. 硕人敖敖，说于农郊。四牡有骄，朱幩镳镳。翟茀以朝。大夫夙退，无使君劳。
4. 河水洋洋，北流活活。施罛濊濊，鳣鲔发发。葭菼揭揭，庶姜孽孽，庶士有朅。
</code></pre><blockquote><p>01、颀（祈qí）：长貌。　　 02、褧（炯jiǒng）衣：女子嫁时在途中所穿的外衣，用枲（洗xǐ）麻之类的材料制成。 03、柔荑（yí）：荑是初生的茅，已见《静女》篇注。 04、蝤蛴（囚齐qiú qí）：天牛之幼虫，其色白身长。 05、瓠（壶hù）：葫芦类。犀（xī）：瓠中的子叫做“犀”，因其洁白整齐，所以用来形容齿的美。 06、螓（秦qín）：虫名，似蝉而小，额宽广而方正。 07、说（税shuì）：停息。农郊：近郊。 08、朱幩（坟fén）：马口铁上用红绸缠缚做装饰。镳镳（标biāo）：盛多貌。 09、翟茀（dí fú）：山鸡羽饰车。　　 10、活活（括kuò）：水流声。 　　 11、施罛（孤gā）：撒鱼网。濊濊（豁huò）：拟声词，撒网入水之声。 　　 12、鳣（zhān）：黄鱼。鲔（wěi）：鳝鱼。发发（拨bō）：鱼碰网时尾动貌。 13、葭（加jiā）：芦。菼（毯tǎn）：荻。 14、孽孽（niè）：高长貌。 　　 15、朅（洁jié，一读怯qiè）：武壮高大貌。</p></blockquote><h2 id=58-氓>【58.氓】</h2><p>刺时也。宣公之时，礼义消亡，淫风大行，男女无别，遂相奔诱。华落色衰，复相弃背。或乃困而自悔，丧其妃耦，故序其事以风焉。美反正，刺淫泆也。(6章10句)</p><pre><code>1. 氓之蚩蚩，抱布贸丝。匪来贸丝，来即我谋。送子涉淇，至于顿丘。匪我愆期，子无良媒。将子无怒，秋以为期。
2. 乘彼垝垣，以望复关。不见复关，泣涕涟涟。既见复关，载笑载言。尔卜尔筮，体无咎言。以尔车来，以我贿迁。
3. 桑之未落，其叶沃若。于嗟鸠兮！无食桑葚。于嗟女兮！无与士耽。士之耽兮，犹可说也。女之耽兮，不可说也。
4. 桑之落矣，其黄而陨。自我徂尔，三岁食贫。淇水汤汤，渐车帷裳。女也不爽，士贰其行。士也罔极，二三其德。
5. 三岁为妇，靡室劳矣。夙兴夜寐，靡有朝矣。言既遂矣，至于暴矣。兄弟不知，咥其笑矣。静言思之，躬自悼矣。
6. 及尔偕老，老使我怨。淇则有岸，隰则有泮。总角之宴，言笑晏晏，信誓旦旦，不思其反。反是不思，亦已焉哉！
</code></pre><blockquote><p>01、氓（méng）：民，男子之代称。蚩蚩（chī）：同“嗤嗤”，戏笑貌。 02、愆（迁qiān）期：过期。。 　　 03、将（枪qiāng）：愿请。 　　 04、垝（诡guǐ）：和“垣（原yuán）” 同义，墙。 　　 05、卜筮（shì）：烧灼龟甲的裂纹以判吉凶，叫做“卜”。用蓍（湿shī）草占卦叫做“筮”。 　　 06、贿：财物，指妆奁（lián）。　　 07、耽（担dān）：沉溺，贪乐太甚。 08、陨（允yǔn）：黄貌。　　 09、徂（cú）尔：嫁给你。徂，往。　　 10、贰：“貣（特tè）”的误字。“貣”就是“忒（特tè）”，和“爽”同义。　　 11、咥（戏xì）：笑貌。以上两句是说兄弟还不晓得我的遭遇，见面时喜笑如常。 　　 12、隰（xí）：当作“湿”，水名，就是漯河，黄河的支流，流经卫国境内。泮（畔pàn）：水边。　 13、宴宴（yàn）：和悦貌。 　　 14、哉（古读如兹zī）：末句等于说撇开算了罢！</p></blockquote><h2 id=59-竹竿>【59.竹竿】</h2><p>卫女思归也。适异国而不见荅，思而能以礼者也。(4章4句)</p><pre><code>1. 籊籊竹竿，以钓于淇。岂不尔思？远莫致之。
2. 泉源在左，淇水在右。女子有行，远兄弟父母。
3. 淇水在右，泉源在左。巧笑之瑳，佩玉之傩。
4. 淇水滺滺，桧楫松舟。驾言出游，以写我忧。
</code></pre><blockquote><p>1、籊籊（tì）：竹长而锐。 　　2、远（yuàn）：远离。 　　3、瑳（cuō）：以玉形容齿白光洁。 　　4、傩（nuó）：通“娜”。 　　5、滺滺（yōu）：河水流淌的样子。</p></blockquote><h2 id=60-芄兰>【60.芄兰】</h2><p>刺惠公也。骄而无礼，大夫刺之。(2章6句)</p><pre><code>1. 芄兰之支，童子佩觿。虽则佩觿，能不我知。容兮遂兮，垂带悸兮。
2. 芄兰之叶，童子佩韘。虽则佩韘，能不我甲。容兮遂兮，垂带悸兮。
</code></pre><blockquote><p>1、芄（丸wán）兰：植物名。即“萝藦”，俗称“婆婆针线包”。 　　 2、觿（西xī）：古时解结的用具，也用作装饰品。 　　 3、容：闲暇自得貌。遂：通“璲（suì）”，瑞玉。 　　 4、韘（射shè）：古代射者戴在右手大拇指上用以钩弦的工具，俗称板指。 　　 5、甲（峡xiá）：同“狎”，亲昵。</p></blockquote><h2 id=61-河广>【61.河广】</h2><p>宋襄公母归于卫，思而不止，故作是诗也。(2章4句)</p><pre><code>1. 谁谓河广？一苇杭之。谁谓宋远？跂予望之。
2. 谁谓河广？曾不容刀。谁谓宋远？曾不崇朝。
</code></pre><blockquote><p>1、杭：《楚辞·九章》王逸注引诗作“斻（航háng）”，渡过。 2、跂（qì）：同“企”，就是悬起脚跟。　　 3、崇：终。从天明到早饭时叫做“终朝（召zhāo）”。</p></blockquote><h2 id=62-伯兮>【62.伯兮】</h2><p>刺时也。言君子行役，为王前驱，过时而不反焉。(4章4句)</p><pre><code>1. 伯兮朅兮，邦之桀兮。伯也执殳，为王前驱。
2. 自伯之东，首如飞蓬。岂无膏沐？谁适为容！
3. 其雨其雨，杲杲出日。愿言思伯，甘心首疾。
4. 焉得谖草？言树之背。愿言思伯。使我心痗。
</code></pre><blockquote><p>1、“朅（怯qiè）”：见《硕人》篇注。 　　 2、桀（杰jié）：本义是特立貌，引申为英杰。 　　 3、殳（殊shū）：兵器名，杖类，长一丈二尺，用竹制成。 4、適（迪dí）：悦。谁適为容：言修饰容貌为了取悦谁呢？ 5、杲杲（搞gǎo）：明貌。 6、疾：犹“痛”。甘心首疾：言虽头痛也是心甘情愿的。 7、谖（宣xuān）：忘。谖草：是假想的令人善忘之草。 8、痗（妹mèi，又音悔huǐ）：病，忧伤。</p></blockquote><h2 id=63-有狐>【63.有狐】</h2><p>刺时也。卫之男女失时，丧其妃耦焉。古者国有凶荒，则杀礼而多昬，会男女之无夫家者，所以育人民也。(3章4句)</p><pre><code>1. 有狐绥绥，在彼淇梁。心之忧矣，之子无裳。
2. 有狐绥绥，在彼淇厉。心之忧矣，之子无带。
3. 有狐绥绥，在彼淇侧。心之忧矣，之子无服。
</code></pre><blockquote><p>1、绥绥：雌雄相随貌。 　　2、厉：河水深及腰部，可以涉过之处。</p></blockquote><h2 id=64-木瓜>【64.木瓜】</h2><p>美齐桓公也。卫国有狄人之败，出处于漕，齐桓公救而封之，遗之车马器服焉。卫人思之，欲厚报之，而作是诗也。(3章4句)</p><pre><code>1. 投我以木瓜，报之以琼琚。匪报也，永以为好也！
2. 投我以木桃，报之以琼瑶。匪报也，永以为好也！
3. 投我以木李，报之以琼玖。匪报也，永以为好也！
</code></pre><blockquote><p>1、木瓜：植物名，落叶灌木，又称“楙（茂mào）”，果实椭圆。 2、琚（居jū）：佩玉名。 3、玖（久jiǔ）：黑色的次等玉。</p></blockquote><h1 id=国风-王风-10>国风·王风-10</h1><h2 id=65-黍离>【65.黍离】</h2><p>美齐桓公也。卫国有狄人之败，出处于漕，齐桓公救而封之，遗之车马器服焉。卫人思之，欲厚报之，而作是诗也。(3章10句)</p><pre><code>1. 彼黍离离，彼稷之苗。行迈靡靡，中心摇摇。知我者，谓我心忧；不知我者，谓我何求。悠悠苍天，此何人哉？
2. 彼黍离离，彼稷之穗。行迈靡靡，中心如醉。知我者，谓我心忧；不知我者，谓我何求。悠悠苍天，此何人哉？
3. 彼黍离离，彼稷之实。行迈靡靡，中心如噎。知我者，谓我心忧；不知我者，谓我何求。悠悠苍天，此何人哉？
</code></pre><blockquote><p>1、黍：小米。离离：行列貌。 2、稷：高粱。　　 3、迈：行远。行迈：等于说“行行”。靡靡：脚步缓慢的样子。 4、噎（椰yē）：气逆不能呼吸。</p></blockquote><h2 id=66-君子于役>【66.君子于役】</h2><p>刺平王也。君子行役无期度，大夫思其危难以风焉。(2章8句)</p><pre><code>1. 君子于役，不知其期。曷至哉？鸡栖于埘。日之夕矣，羊牛下来。君子于役，如之何勿思！
2. 君子于役，不日不月。曷其有佸？鸡栖于桀。日之夕矣，羊牛下括。君子于役，苟无饥渴？
</code></pre><blockquote><p>1、曷至哉：言何时归来。 　　 2、埘（时shí）：凿墙做成的鸡窠叫做“埘”。 3、有：读为“又”。佸（活huó）：会。“又佸”就是再会。 4、桀（杰jié）：“榤”的省借，鸡栖息的横木。</p></blockquote><h2 id=67-君子阳阳>【67.君子阳阳】</h2><p>闵周也。君子遭乱，相招为禄仕，全身远害而已。(2章4句)</p><pre><code>1. 君子阳阳，左执簧，右招我由房，其乐只且！
2. 君子陶陶，左执翿，右招我由敖，其乐只且！
</code></pre><blockquote><p>1、阳阳：通“洋洋”。 　　2、由：从，入。 　　3、只且（居jū）：语助词。 　　 4、陶陶：快乐貌。 　　5、翿（道dào）：羽旄制成的舞具。</p></blockquote><h2 id=68-扬之水>【68.扬之水】</h2><p>刺平王也。不抚其民，而远屯戍于母家，周人怨思焉。(3章6句)</p><pre><code>1. 扬之水，不流束薪。彼其之子，不与我戍申。怀哉怀哉，曷月予还归哉！
2. 扬之水，不流束楚。彼其之子，不与我戍甫。怀哉怀哉，曷月予还归哉！
3. 扬之水，不流束蒲。彼其之子，不与我戍许。怀哉怀哉，曷月予还归哉！
</code></pre><blockquote><p>1、扬：水流激扬貌。 　　2、彼其之子：那个人，指妻子。 　　3、戍（shù）：屯丘以守。</p></blockquote><h2 id=69-中谷有蓷>【69.中谷有蓷】</h2><p>闵周也。夫妇日以衰薄，凶年饥馑，室家相弃尔。(3章6句)</p><pre><code>1. 中谷有蓷，暵其干矣。有女仳离，嘅其叹矣。嘅其叹矣，遇人之艰难矣。
2. 中谷有蓷，暵其修矣。有女仳离，条其歗矣。条其歗矣，遇人之不淑矣。
3. 中谷有蓷，暵其湿矣。有女仳离，啜其泣矣。啜其泣矣，何嗟及矣。
</code></pre><blockquote><p>1、蓷（腿tuǐ）：益母草。 　　2、暵（汉hàn）：晒干。 　　3、仳（劈pǐ）离：别离。 　　 4、嘅（慨kǎi）：叹。 　　5、脩（修xiū）：干枯。 　　6、条：长。歗（xiào）：号。 　　 7、湿（读为qī）：借字。将要干，未全干。</p></blockquote><h2 id=70-兔爰>【70.兔爰】</h2><p>闵周也。桓王失信，诸侯背叛，构怨连祸，王师伤败，君子不乐其生焉。(3章7句)</p><pre><code>1. 有兔爰爰，雉离于罗。我生之初，尚无位我生之后，逢此百罹。尚寐无吪。
2. 有兔爰爰，雉离于罦。我生之初，尚无造；我生之后，逢此百忧。尚寐无觉。
3. 有兔爰爰，雉离于罿。我生之初，尚无庸；我生之后，逢此百凶。尚寐无聪。
</code></pre><blockquote><p>1、无为（古读如讹é）：指无劳役。“为”和“徭役”的“徭”古同字。 　　 2、罹（古读如罗luō）：忧。“百罹”是说多种忧患。 　　 3、尚：犹“庶几”，表希望的意思。吪（俄é）：动。 4、罦（孚fú）：附设机轮的网，又叫做覆车网。 　　 5、罿（童tóng，又读冲chōng）：捕鸟网名。</p></blockquote><h2 id=71-葛藟>【71.葛藟】</h2><p>王族刺平王也。周室道衰，弃其九族焉。(3章6句)</p><pre><code>1. 绵绵葛藟，在河之浒。终远兄弟，谓他人父。谓他人父，亦莫我顾！
2. 绵绵葛爰，在河之藟。终远兄弟，谓他人母。谓他人母，亦莫我有！
3. 绵绵葛藟，在河之漘。终远兄弟，谓他人昆。谓他人昆，亦莫我闻！
</code></pre><blockquote><p>1、葛藟（蕾lěi）：野生藤蔓。 　　 2、浒：水边。 　　 3、涘（饲sì）：水边。与“漘（纯chún）” 意同。</p></blockquote><h2 id=72-采葛>【72.采葛】</h2><p>惧谗也。(3章3句)</p><pre><code>1. 彼采葛兮，一日不见，如三月兮！
2. 彼采萧兮，一日不见，如三秋兮！
3. 彼采艾兮！一日不见，如三岁兮！
</code></pre><blockquote><p>1、萧：植物名，即香蒿。萧有香气，古人采它供祭祀。 　　 2、三秋：通常以一秋为一年。 　　 3、艾：即香艾，菊科植物。烧艾叶可以灸病。</p></blockquote><h2 id=73-大车>【73.大车】</h2><p>刺周大夫也。礼义陵迟，男女淫奔，故陈古以刺今大夫不能听男女之讼焉。(3章4句)</p><pre><code>1. 大车槛槛，毳衣如菼。岂不尔思？畏子不敢。
2. 大车啍啍，毳衣如璊，岂不尔思？畏子不奔。
3. 谷则异室，死则同穴。谓予不信，有如皎日。
</code></pre><blockquote><p>1、槛槛：车行声。 　　 2、毳（翠cuì）衣：古代冕服。如菼（坦tǎn）：如菼之绿。　 3、啍啍（吞tūn）：车行重缓貌。 　　 4、璊（门mén）：赤玉。 　　 5、榖：生长。 　　 6、噭（佼jiǎo）：同“皎”。明亮。</p></blockquote><h2 id=74-丘中有麻>【74.丘中有麻】</h2><p>思贤也。庄王不明，贤人放逐，国人思之，而作是诗也。(3章4句)</p><pre><code>1. 丘中有麻，彼留子嗟。彼留子嗟，将其来施施。
2. 丘中有麦，彼留子国。彼留子国，将其来食。
3. 丘中有李，彼留之子。彼留之子，贻我佩玖。
</code></pre><blockquote><p>1、留：古“刘”字。子嗟：《集传》：“子嗟，男子之字也。” 2、将：请。施施：徐行貌。 　　 3、贻（移yí）：赠。</p></blockquote><h1 id=国风-郑风-21>国风·郑风-21</h1><h2 id=75-缁衣>【75.缁衣】</h2><p>美武公也。父子并为周司徒，善于其职，国人宜之，故美其德，以明有国善善之功焉。(3章4句)</p><pre><code>1. 缁衣之宜兮，敝予又改为兮。适子之馆兮。还予授子之粲兮。
2. 缁衣之好兮，敝予又改造兮。适子之馆兮，还予授子之粲兮。
3. 缁衣之席兮，敝予又改作兮。适子之馆兮，还予授子之粲兮。
</code></pre><blockquote><p>1、缁（兹zī）衣：黑衣。 2、敝：破旧。予：而。 　　3、馆：馆舍。</p></blockquote><h2 id=76-将仲子>【76.将仲子】</h2><p>刺庄公也。不胜其母，以害其弟。弟叔失道而公弗制，祭仲谏而公弗听，小不忍以致大乱焉。(3章8句)</p><pre><code>1. 将仲子兮，无逾我里，无折我树杞。岂敢爱之？畏我父母。仲可怀也，父母之言亦可畏也。
2. 将仲子兮，无逾我墙，无折我树桑。岂敢爱之？畏我诸兄。仲可怀也，诸兄之言亦可畏也。
3. 将仲子兮，无逾我园，无折我树檀。岂敢爱之？畏人之多言。仲可怀也，人之多言亦可畏也。
</code></pre><blockquote><p>1、将（枪qiāng）：请。见《卫风·氓》篇。仲子：男子的表字。 　　 2、里：五家为邻，五邻为里。里外有墙。“逾里”言越过里墙。 　　 3、无（勿wù）：不要。 　　 4、母：古音“米mǐ”。 　　 5、兄：古音xuāng.</p></blockquote><h2 id=77-叔于田>【77.叔于田】</h2><p>刺庄公也。叔处于京，缮甲治兵，以出于田，国人说而归之。(3章5句)</p><pre><code>1. 叔于田，巷无居人。岂无居人？不如叔也。洵美且仁。
2. 叔于狩，巷无饮酒。岂无饮酒？不如叔也。洵美且好。
3. 叔适野，巷无服马。岂无服马？不如叔也。洵美且武。
</code></pre><blockquote><p>1、叔：男子。崔述《读风偶识》：“仲与叔，皆男子之字。” 2、田：打猎。《毛传》：“田，取禽也。巷，里涂也。” 3、洵：确实。 　　</p></blockquote><h2 id=78-大叔于田>【78.大叔于田】</h2><p>刺庄公也。叔多才而好勇，不义而得众也。(3章10句)</p><pre><code>1. 大叔于田，乘乘马。执辔如组，两骖如舞。叔在薮，火烈具举。袒裼暴虎，献于公所。将叔勿狃，戒其伤女。
2. 叔于田，乘乘黄。两服上襄，两骖雁行。叔在薮，火烈具扬。叔善射忌，又良御忌。抑罄控忌，抑纵送忌。
3. 叔于田，乘乘鸨。两服齐首，两骖如手。叔在薮，火烈具阜。叔马慢忌，叔发罕忌，抑释掤忌，抑鬯弓忌。
</code></pre><blockquote><p>01、乘乘马：四马叫做乘（shèng）。 02、两骖（参cān）：四马驾车，外边的两匹马叫骖。 03、薮（叟sǒu）：低地，多草木，禽兽聚居之处。 　　 04、烈：“迾”的借字。就是遮。 05、袒裼（tǎn xī）：脱去衣服露出肉体。　 06、狃（纽niǔ）：习惯以为常的意思。 　　 07、襄（骧xiāng）：驾。　　 08、鸨（保bǎo）：黑白杂毛的马，又叫做驳。 　　 09、掤（冰bīng）：箭筒的盖。　 10、鬯：读为“韔”（畅chàng），弓囊。</p></blockquote><h2 id=79-清人>【79.清人】</h2><p>刺文公也。高克好利而不顾其君，文公恶而欲远之不能。使高克将兵而御狄于竟，陈其师旅，翶翔河上。久而不召，众散而归，高克奔陈。公子素恶高克进之不以礼，文公退之不以道，危国亡师之本，故作是诗也。(3章4句)</p><pre><code>1. 清人在彭，驷介旁旁。二矛重英，河上乎翱翔。
2. 清人在消，驷介麃麃。二矛重乔，河上乎逍遥。
3. 清人在轴，驷介陶陶。左旋右抽，中军作好。
</code></pre><blockquote><p>1、驷：驾车的四马。介：甲。旁旁：同“彭彭”。强壮貌。 　　 2、英：即“缨”。 　　 3、消：河上地名。 　　 4、麃麃（标biāo）：英武貌。 　　 5、陶陶（道dào）：驱驰貌。 　　</p></blockquote><h2 id=80-羔裘>【80.羔裘】</h2><p>刺朝也。言古之君子，以风其朝焉。(3章4句)</p><pre><code>1. 羔裘如濡，洵直且侯。彼其之子，舍命不渝。
2. 羔裘豹饰，孔武有力。彼其之子，邦之司直。
3. 羔裘晏兮，三英粲兮。彼其之子，邦之彦兮。
</code></pre><blockquote><p>1、晏（燕yàn）：鲜盛貌。 2、三英：羔裘上的三行缨饰。 　　 3、粲：色彩艳丽。　　</p></blockquote><h2 id=81-遵大路>【81.遵大路】</h2><p>思君子也。庄公失道，君子去之，国人思望焉。(2章4句)</p><pre><code>1. 遵大路兮，掺执子之袪。无我恶兮，不蓵故也！
2. 遵大路兮，掺执子之手兮。无我魗兮，不蓵好也！
</code></pre><blockquote><p>1、掺（闪shǎn）：握。袪（区qū）：衣袖。 　　 2、寁（捷jié，又读攒zǎn）：速，速绝。　　 3、魗（丑chǒu）：可恶。</p></blockquote><h2 id=82-女曰鸡鸣>【82.女曰鸡鸣】</h2><p>刺不说德也。陈古义以刺今，不说德而好色也。(3章6句)</p><pre><code>1. 女曰鸡鸣，士曰昧旦。子兴视夜，明星有烂。将翱将翔，弋凫与雁。
2. 弋言加之，与子宜之。宜言饮酒，与子偕老。琴瑟在御，莫不静好。
3. 知子之来之，杂佩以赠之。知子之顺之，杂佩以问之。知子之好之，杂佩以报之。
</code></pre><blockquote><p>1、弋（义yì）：同“鸢（冤yuān）”。凫（符fú）：野鸭。 2、杂佩：古人所带的佩饰，每一佩上有玉、有石、有珠、有珩（横héng）、璜、琚（居jū）、瑀（雨yǔ）冲牙，形状和材料都不属一类，所以叫做“杂佩”。</p></blockquote><h2 id=83-有女同车>【83.有女同车】</h2><p>刺不说德也。陈古义以刺今，不说德而好色也。(2章6句)</p><pre><code>1. 有女同车，颜如舜华。将翱将翔，佩玉琼琚。彼美孟姜，洵美且都。
2. 有女同行，颜如舜英。将翱将翔，佩玉将将。彼美孟姜，德音不忘。
</code></pre><blockquote><p>1、将将（枪qiāng）：即“锵锵”，金石之声。</p></blockquote><h2 id=84-山有扶苏>【84.山有扶苏】</h2><p>刺忽也。所美非美然。(2章4句)</p><pre><code>1. 山有扶苏，隰有荷华。不见子都，乃见狂且。
2. 山有乔松，隰有游龙，不见子充，乃见狡童。
</code></pre><blockquote><p>1、扶苏：又作“枎苏”，就是枎木。枝叶四布的大树。　　 2、狂且（疽jū）：狂者。</p></blockquote><h2 id=85-萚兮>【85.萚兮】</h2><p>刺忽也。君弱臣强，不倡而和也。(2章4句)</p><pre><code>1. 萚兮萚兮，风其吹女。叔兮伯兮，倡予和女。
2. 萚兮萚兮，风其漂女。叔兮伯兮，倡予要女。
</code></pre><blockquote><p>1、萚（拓tuò）：草木落下的皮或叶。 　　 2、吹：古读如“磋（错cuò）”。 3、漂：或作“飘”，吹动。 　　 4、要（yào）：会合。</p></blockquote><h2 id=86-狡童>【86.狡童】</h2><p>刺忽也。不能与贤人图事，权臣擅命也。(2章4句)</p><pre><code>1. 彼狡童兮，不与我言兮。维子之故，使我不能餐兮。
2. 彼狡童兮，不与我食兮。维子之故，使我不能息兮。
</code></pre><blockquote><p>1、狡童：即姣童，俊美的少年。《正义》：“言彼姣好之幼童也。” 2、维：因为。 　　 3、息：《集传》：“息，安也。”</p></blockquote><h2 id=87-褰裳>【87.褰裳】</h2><p>思见正也。狂童恣行，国人思大国之正己也。(2章5句)</p><pre><code>1. 子惠思我，褰裳涉溱。子不我思，岂无他人？狂童之狂也且！
2. 子惠思我，褰裳涉洧。子不我思，岂无他士？狂童之狂也且！
</code></pre><blockquote><p>1、褰（千qiān）：撩起（衣裳）。溱（针zhēn）：水名。　　 2、狂：痴騃（挨ái）。且（居jū）：语尾助词，在这里的作用犹“哉”。 　　 3、洧（伪wěi）：水名。</p></blockquote><h2 id=88-丰>【88.丰】</h2><p>刺乱也。婚姻之道缺，阳倡而阴不和，男行而女不随。(4章2:3,2:4句)</p><pre><code>1. 子之丰兮，俟我乎巷兮，悔予不送兮。
2. 子之昌兮，俟我乎堂兮，悔予不将兮。
3. 衣锦褧衣，裳锦褧裳。叔兮伯兮，驾予与行。
4. 裳锦褧裳，衣锦褧衣。叔兮伯兮，驾予与归。
</code></pre><blockquote><p>1、俟（似sì）：等。 　　 2、褧（窘jiǒng）：用麻纱做的单罩衣。 　　</p></blockquote><h2 id=89-东门之墠>【89.东门之墠】</h2><p>刺乱也。[女昬]姻之道缺，阳倡而阴不和，男行而女不随。(2章4句)</p><pre><code>1. 东门之墠，茹藘在阪。其室则迩，其人甚远。
2. 东门之栗，有践家室。岂不尔思？子不我即！
</code></pre><blockquote><p>1、墠（善shàn）：经过清除平整的土地。一作“坛”。“墠”犹“垣”，指堤。 　　 2、茹藘（如绿rú lǜ）：茜草，绛色染料。 　　 3、阪（板bǎn）：斜坡。　　</p></blockquote><h2 id=90-风雨>【90.风雨】</h2><p>思君子也。乱世则思君子，不改其度焉。(3章4句)</p><pre><code>1. 风雨凄凄，鸡鸣喈喈，既见君子。云胡不夷？
2. 风雨潇潇，鸡鸣胶胶。既见君子，云胡不瘳？
3. 风雨如晦，鸡鸣不已。既见君子，云胡不喜？
</code></pre><blockquote><p>1、喈（接jiē）：古读如“唧”。“喈喈”犹“唧唧”，鸡鸣声。 　　 2、潇潇：《广韵》引作“潚潚（音修xiū）”，急骤。 　　 3、胶：古读如“鸠”。胶胶：《广韵·五肴》引作“嘐嘐（交jiāo）”，鸡鸣声。 　　 4、瘳（抽chōu）：病愈。</p></blockquote><h2 id=91-子衿>【91.子衿】</h2><p>刺学校废也。乱世则学校不修焉。(3章4句)</p><pre><code>1. 青青子衿，悠悠我心。纵我不往，子宁不嗣音？
2. 青青子佩，悠悠我思。纵我不往，子宁不来？
3. 挑兮达兮，在城阙兮。一日不见，如三月兮。
</code></pre><blockquote><p>1、子：诗中女子指她的情人。衿（今jīn）：衣领。或读为“紟（今jīn）”，即系佩玉的带子。</p></blockquote><h2 id=92-扬之水>【92.扬之水】</h2><p>闵无臣也。君子闵忽之无忠臣良士，终以死亡，而作是诗也。(2章6句)</p><pre><code>1. 扬之水，不流束楚。终鲜兄弟，维予与女。无信人之言，人实诳女。
2. 扬之水，不流束薪。终鲜兄弟，维予二人。无信人之言，人实不信。
</code></pre><blockquote><p>1、迋（旷kuàng）：同“诳”，欺骗。</p></blockquote><h2 id=93-出其东门>【93.出其东门】</h2><p>闵乱也。公子五争，兵革不息，男女相弃，民人思保其室家焉。(2章6句)</p><pre><code>1. 出其东门，有女如云。虽则如云。匪我思存。缟衣綦巾，聊乐我员。
2. 出其闉阇，有女如荼。虽则如荼，匪我思且。缟衣茹藘，聊可与娱。
</code></pre><blockquote><p>1、缟（搞gǎo）：未经染色的绢。綦（其qí）：暗绿色。　　 2、员（云yún）：一作“云”。语助词。 3、闉（因yīn）：曲城，又叫做“瓮城”，就是城门外的护门小城。阇（督dū）：是闉的门。 4、荼（徒tú）：茅草的白花。如荼：亦言众多。 　　 5、茹藘（如绿rú lǜ）：茜草，可以做绛色染料。</p></blockquote><h2 id=94-野有蔓草>【94.野有蔓草】</h2><p>思遇时也。君之泽不下流，民穷于兵革，男女失时，思不期而会焉。(2章6句)</p><pre><code>1. 野有蔓草，零露漙兮。有美一人，清扬婉兮。邂逅相遇，适我愿兮。
2. 野有蔓草，零露瀼瀼。有美一人，婉如清扬。邂逅相遇，与子偕臧。
</code></pre><blockquote><p>1、漙（团tuán）：凝聚成水珠。 　　 2、婉：读为“睕（晚wǎn）”，目大貌。 3、邂逅（谢后xiì hòu）：爱悦。亦作“不期而遇”解。 4、瀼瀼（攘ráng）：露珠肥大貌。　　 6、偕臧（藏zàng）：一同藏匿。</p></blockquote><h2 id=95-溱洧>【95.溱洧】</h2><p>刺乱也。兵革不息，男女相弃，淫风大行，莫之能救焉。(2章12句)</p><pre><code>1. 溱与洧，方涣涣兮。士与女，方秉蕳兮。女曰观乎？士曰既且。且往观乎？洧之外，洵訏且乐。维士与女，伊其相谑，赠之以勺药。
2. 溱与洧，浏其清矣。士与女，殷其盈矣。女曰观乎？士曰既且。且往观乎？洧之外，洵訏且乐。维士与女，伊其将谑，赠之以勺药。
</code></pre><blockquote><p>1、蕳（间jiān）：兰。古字同。 2、且：读为“徂（cú）”，往。　 3、訏（吁xū）：大。</p></blockquote><h1 id=国风-齐风-11>国风·齐风-11</h1><h2 id=96-鸡鸣>【96.鸡鸣】</h2><p>思贤妃也。哀公荒淫怠慢，故陈贤妃贞女夙夜警戒相成之道焉。(3章4句)</p><pre><code>1. 鸡既鸣矣，朝既盈矣。匪鸡则鸣，苍蝇之声。
2. 东方明矣，朝既昌矣。匪东方则明，月出之光。
3. 虫飞薨薨，甘与子同梦。会且归矣，无庶予子憎。
</code></pre><blockquote><p>1、薨薨（哄hōng）：飞虫声，似即指“苍蝇之声”。</p></blockquote><h2 id=97-还>【97.还】</h2><p>刺荒也。哀公好田猎，从禽兽而无厌。国人化之，遂成风俗，习于田猎谓之贤，闲于驰逐谓之好焉。(3章4句)</p><pre><code>1. 子之还兮，遭我乎狃之间兮。并驱从两肩兮，揖我谓我儇兮。
2. 子之茂兮，遭我乎狃之道兮。并驱从两牡兮，揖我谓我好兮。
3. 子之昌兮，遭我乎狃之阳兮。并驱从两狼兮，揖我谓我臧兮。
</code></pre><blockquote><p>1、还（旋xuán）：旋。便捷。 　　 2、峱（挠náo）：山名。 　　 3、儇（旋xuán）：灵巧。 　　 4、臧（脏zāng）：善，好。</p></blockquote><h2 id=98-著>【98.著】</h2><p>刺时也。时不亲迎也。(3章3句)</p><pre><code>1. 俟我于著乎而，充耳以素乎而，尚之以琼华乎而。
2. 俟我于庭乎而，充耳以青乎而，尚之以琼莹乎而。
3. 俟我于堂乎而，充耳以黄乎而，尚之以琼英乎而。
</code></pre><blockquote><p>1、俟（寺sì）：等。著（注zhù）：古代正门内两侧屋之间。 2、充耳：古代贵族冠冕两旁悬挂的玉，下垂至耳，塞耳蔽听。 3、素：与下文“青”、“黄”皆指美玉之色。</p></blockquote><h2 id=99-东方之日>【99.东方之日】</h2><p>刺衰也。君臣失道，男女淫奔，不能以礼化也。(2章5句)</p><pre><code>1. 东方之日兮，彼姝者子，在我室兮。在我室兮，履我即兮。
2. 东方之月兮，彼姝者子，在我闼兮。在我闼兮，履我发兮。
</code></pre><blockquote><p>1、履（吕lǚ）：蹑，放轻（脚步）。 　　 2、即：通“膝”。亲近。 3、闼（踏tà）：内室。《毛传》：“闼，门内也。”</p></blockquote><h2 id=100-东方未明>【100.东方未明】</h2><p>刺无节也。朝廷兴居无节，号令不时，挈壶氏不能掌其职焉。(3章4句)</p><pre><code>1. 东方未明，颠倒衣裳。颠之倒之，自公召之。
2. 东方未晞，颠倒裳衣。倒之颠之，自公令之。
3. 折柳樊圃，狂夫瞿瞿。不能辰夜，不夙则莫。
</code></pre><blockquote><p>1、晞（曦xī）：“昕”的借字，就是明。 2、樊：即藩，篱笆。　 3、狂夫：指监工的人。瞿瞿：瞪视貌。 　　 4、辰：时。守时不失叫做时，犹“伺”。　　 5、夙：早。</p></blockquote><h2 id=101-南山>【101.南山】</h2><p>刺襄公也。鸟兽之行，淫乎其妹，大夫遇是恶，作诗而去之。(4章6句)</p><pre><code>1. 南山崔崔，雄狐绥绥。鲁道有荡，齐子由归。既曰归止，曷又怀止？
2. 葛屦五两，冠緌双止。鲁道有荡，齐子庸止。既曰庸止，曷又从止？
3. 蓺麻如之何？衡从其亩。取妻如之何？必告父母。既曰告止，曷又鞠止？
4. 析薪如之何？匪斧不克。取妻如之何？匪媒不得。既曰得止，曷又极止？
</code></pre><blockquote><p>1、崔崔：崔嵬。 2、绥绥：行走缓慢，求匹之貌。 3、齐子：《毛传》：“齐子，文姜也。” 4、屦（聚jù）：古时用麻、葛等制成的鞋。 5、五：王夫之《稗（败bài）疏》：“此五字当与伍通，行列也。言陈履者必两为一列也。” 6、冠緌（ruí）：帽穗。 7、蓺（意yì）：种植。 　　</p></blockquote><h2 id=102-甫田>【102.甫田】</h2><p>大夫刺襄公也。无礼义而求大功，不修德而求诸侯，志大心劳，所以求者非其道也。(3章4句)</p><pre><code>1. 无田甫田，维莠骄骄。无思远人，劳心忉忉。
2. 无田甫田，维莠桀桀。无思远人，劳心怛怛。
3. 婉兮娈兮。总角丱兮。未几见兮，突而弁兮！
</code></pre><blockquote><p>1、甫：大。　　2、莠（有yǒu）：杂草。　3、忉忉（刀dāo）：忧思状。　4、桀桀：茂盛貌。 5、丱（灌guàn）：旧时儿童束发如两角之貌。 　　 6、弁（变biàn）：古代男子年满二十加冠称弁，以示成年。</p></blockquote><h2 id=103-卢令>【103.卢令】</h2><p>刺荒也。襄公好田猎毕弋而不修民事，百姓苦之，故陈古以风焉。(3章2句)</p><pre><code>1. 卢令令，其人美且仁。
2. 卢重环，其人美且鬈。
3. 卢重鋂，其人美且偲。
</code></pre><blockquote><p>1、卢：黑毛猎犬。令令（铃líng）：环声。　　2、鬈：读为“拳”，勇壮貌。　3、鋂（枚méi）：大环。一说一环贯二为鋂. 　　4、偲（猜cāi）：有才智。</p></blockquote><h2 id=104-敝笱>【104.敝笱】</h2><p>刺文姜也。齐人恶鲁桓公微弱，不能防闲文姜，使至淫乱，为二国患焉。(3章4句)</p><pre><code>1. 敝笱在梁，其鱼鲂鳏。齐子归止，其从如云。
2. 敝笱在梁，其鱼鲂鱮。齐子归止，其从如雨。
3. 敝笱在梁，其鱼唯唯。齐子归止，其从如水。
</code></pre><blockquote><p>1、敝：破旧。笱（狗gǒu）：捕鱼的网。 　2、鱮（续xù）：鲢鱼。</p></blockquote><h2 id=105-载驱>【105.载驱】</h2><p>齐人刺襄公也。无礼义故，盛其车服，疾驱于通道大都，与文姜淫，播其恶于万民焉。(4章4句)</p><pre><code>1. 载驱薄薄，蕈茀朱郭。鲁道有荡，齐子发夕。
2. 四骊济济，垂辔沵沵。鲁道有荡，齐子岂弟。
3. 汶水汤汤，行人彭彭。鲁道有荡，齐子翱翔。
4. 汶水滔滔，行人儦儦。鲁道有荡，齐了游敖。
</code></pre><blockquote><p>1、蕈茀（店扶diàn fú）：竹席。　　 2、鞹（阔kuò）：去毛的兽皮。　　 3、骊：黑色马。济济：整齐貌。 　　 4、沵沵（米mǐ）：轻柔貌。 　　 5、岂弟：同“恺悌（kǎi tì）”，和易近人。　　 6、汤汤（商shāng）：水大貌。 7、儦儦（标biāo）：众多貌。</p></blockquote><h2 id=106-猗嗟>【106.猗嗟】</h2><p>刺鲁庄公也。齐人伤鲁庄公有威仪技艺，然而不能以礼防闲其母，失子之道，人以为齐侯之子焉。(3章6句)</p><pre><code>1. 猗嗟昌兮，颀而长兮。抑若扬兮，美目扬兮。巧趋跄兮，射则臧兮。
2. 猗嗟名兮，美目清兮。仪既成兮，终日射侯，不出正兮，展我甥兮。
3. 猗嗟娈兮，清扬婉兮。舞则选兮，射则贯兮，四矢反兮，以御乱兮。
</code></pre><blockquote><p>1、猗（伊yī）嗟：赞叹声。昌：美好的样子。 　　 2、抑（意yì）：同“懿”，美好。 　　 3、趋：急走。跄（枪qiāng）：步有节奏，摇曳生姿。 　　 4、娈（峦luán）：美好。</p></blockquote><h1 id=国风-魏风-7>国风·魏风-7</h1><h2 id=107-葛屦>【107.葛屦】</h2><p>刺褊也。魏地陿隘，其民机巧趋利，其君俭啬褊急，而无德以将之。(3章4句)</p><pre><code>1. 纠纠葛屦，可以履霜？掺掺女手，可以缝裳？要之襋之，好人服之。
2. 好人提提，宛然左辟，佩其象揥。维是褊心，是以为刺。
</code></pre><blockquote><p>1、屦（句jù）：鞋。纠纠：　　 2、掺掺（纤xiān）：一作“扦扦（千qiān）”，形容女人手指纤细。　　　　 3、襋（即jí）：衣领。　　 4、提提：《尔雅》注引作“媞媞（题tí）”，细腰貌。</p></blockquote><h2 id=108-汾沮洳>【108.汾沮洳】</h2><p>刺俭也。其君俭以能勤，刺不得礼也。(3章6句)</p><pre><code>1. 彼汾沮洳，言采其莫。彼其之子，美无度。美无度，殊异乎公路。
2. 彼汾一方，言采其桑。彼其之子，美如英。美如英，殊异乎公行。
3. 彼汾一曲，言采其藚。彼其之子，美如玉。美如玉，殊异乎公族。
</code></pre><blockquote><p>1、汾（焚fén）：汾水。沮洳（居茹jū rú）：低湿之地。 2、莫（木mù）：野菜名，其味酸。</p></blockquote><h2 id=109-园有桃>【109.园有桃】</h2><p>刺时也。大夫忧其君小学而迫，而俭以啬，不能用其民，而无德教，日以侵削，故作是诗也。(2章12句)</p><pre><code>1. 园有桃，其实之肴。心之忧矣，我歌且谣。不知我者，谓我士也骄。彼人是哉，子曰何其？心之忧矣，其谁知之？其谁知之，盖亦勿思！
2. 园有棘，其实之食。心之忧矣，聊以行国。不知我者，谓我士也罔极。彼人是哉，子曰何其？心之忧矣，其谁知之？其谁知之，盖亦勿思！
</code></pre><blockquote><p>1、子：歌者自谓。其（姬jī）：语助词。　　 2、盖：同“盍（河hé）”，就是何不。　　 3、行国：周行国中。 　　 4、罔极：无常。</p></blockquote><h2 id=110-陟岵>【110.陟岵】</h2><p>刺时也。大夫忧其君小学而迫，而俭以啬，不能用其民，而无德教，日以侵削，故作是诗也。(3章6句)</p><pre><code>1. 陟彼岵兮，瞻望父兮。父曰：嗟！予子行役，夙夜无已。上慎旃哉，犹来！无止！
2. 陟彼屺兮，瞻望母兮。母曰：嗟！予季行役，夙夜无寐。上慎旃哉，犹来！无弃！
3. 陟彼冈兮，瞻望兄兮。兄曰：嗟！予弟行役，夙夜必偕。上慎旃哉，犹来！无死！
</code></pre><blockquote><p>1、陟（致zhì）：登高。 　　 2、岵（户hù）：有草木的山。　　 3、屺（起qǐ）：无草木的山。 4、偕（古读如几）：犹“俱”。</p></blockquote><h2 id=111-十亩之间>【111.十亩之间】</h2><p>刺时也。言其国削小，民无所居焉。(2章3句)</p><pre><code>1. 十亩之间兮，桑者闲闲兮，行与子还兮。
2. 十亩之外兮，桑者泄泄兮，行与子逝兮。
</code></pre><blockquote><p>1、泄泄（异yì）：迟缓、疏散之貌。　　2、逝：去。</p></blockquote><h2 id=112-伐檀>【112.伐檀】</h2><p>刺贪也。在位贪鄙，无功而受禄，君子不得进仕尔。(3章9句)</p><pre><code>1. 坎坎伐檀兮，置之河之干兮。河水清且涟猗。不稼不穑，胡取禾三百廛兮？不狩不猎，胡瞻尔庭有县貆兮？彼君子兮，不素餐兮！
2. 坎坎伐辐兮，置之河之侧兮。河水清且直猗。不稼不穑，胡取禾三百亿兮？不狩不猎，胡瞻尔庭有县特兮？彼君子兮，不素食兮！
3. 坎坎伐轮兮，置之河之漘兮。河水清且沦猗。不稼不穑，胡取禾三百囷兮？不狩不猎，胡瞻尔庭有县鹑兮？彼君子兮，不素飧兮！
</code></pre><blockquote><p>1、寘（至zhì）：即“置”，搁。 2、猗（医yī）：托声字，犹“兮”。 　　 3、稼穑（价瑟jià sè）：稼，耕种。　　 4、廛（蝉chén）：古代一家之居，即二亩半。 5、貆（环huán）：兽名，就是貒（湍tuān），今名猪獾。 　 6、亿：“繶”的假借，犹“缠”。 　　 　　 7、漘（唇chún）：水边。 　 8、囷（群阴qūn）：“稇（捆kǔn）” 的假借，捆。　　 9、飧（孙sūn）：熟食。</p></blockquote><h2 id=113-硕鼠>【113.硕鼠】</h2><p>刺重敛也。国人刺其君重敛，蚕食于民，不修其政，贪而畏人，若大鼠也。(3章8句)</p><pre><code>1. 硕鼠硕鼠，无食我黍！三岁贯女，莫我肯顾。逝将去女，适彼乐土。乐土乐土，爰得我所。
2. 硕鼠硕鼠，无食我麦！三岁贯女，莫我肯德。逝将去女，适彼乐国。乐国乐国，爰得我直。
3. 硕鼠硕鼠，无食我苗！三岁贯女，莫我肯劳。逝将去女，适彼乐郊。乐郊乐郊，谁之永号？
</code></pre><blockquote><p>1、爰：犹“乃”。　　 2、直：即“值”。　　 3、劳：慰问。 　　 4、之：犹“其”。</p></blockquote><h1 id=国风-唐风-12>国风·唐风-12</h1><h2 id=114-蟋蟀>【114.蟋蟀】</h2><p>刺晋僖公也。俭不中礼，故作是诗以闵之，欲其及时以礼自虞乐也。此晋也，而谓之唐，本其风俗，忧深思远，俭而用礼，乃有尧之遗风焉。(3章8句)</p><pre><code>1. 蟋蟀在堂，岁聿其莫。今我不乐，日月其除。无已大康，职思其居。好乐无荒，良士瞿瞿。
2. 蟋蟀在堂，岁聿其逝。今我不乐，日月其迈。无已大康，职思其外。好乐无荒，良士蹶蹶。
3. 蟋蟀在堂，役车其休。今我不乐，日月其慆。无以大康。职思其忧。好乐无荒，良士休休。
</code></pre><blockquote><p>1、聿（玉yù）：同“曰”，语助词。　　 2、蹶蹶：动作勤勉之貌。 　 3、慆：“滔”的借字。</p></blockquote><h2 id=115-山有枢>【115.山有枢】</h2><p>刺晋昭公也。不能修道以正其国，有财不能用，有钟鼓不能以自乐，有朝廷不能洒埽，政荒民散，将以危亡。四邻谋取其国家而不知，国人作诗以刺之也。(3章8句)</p><pre><code>1. 山有枢，隰有榆。子有衣裳，弗曳弗娄。子有车马，弗驰弗驱。宛其死矣，他人是愉。
2. 山有栲，隰有杻。子有廷内，弗洒弗扫。子有钟鼓，弗鼓弗考。宛其死矣，他人是保。
3. 山有漆，隰有栗。子有酒食，何不日鼓瑟？且以喜乐，且以永日。宛其死矣，他人入室。
</code></pre><blockquote><p>1、枢（舒shū）、榆（余yú）、栲（考kǎo）、杻（扭niǔ）：皆为树木名。 　　 2、《集传》：“枢，荎（池chí），今刺榆也。”　　 3、曳（叶yè）：拖。娄：即“搂”，用手把衣服拢着提起来。 　　 4、《毛传》：“栲，山樗（初chū，臭椿）。杻，檍（亿yì）也。”　　 5、埽（扫sào）：通“扫”。</p></blockquote><h2 id=116-扬之水>【116.扬之水】</h2><p>刺晋昭公也。昭公分国以封沃，沃盛强，昭公微弱，国人将叛而归沃焉。(3章2:6,4句)</p><pre><code>1. 扬之水，白石凿凿。素衣朱襮，从子于沃。既见君子，云何不乐？
2. 扬之水，白石皓皓。素衣朱绣，从子于鹄。既见君子，云何其忧？
3. 扬之水，白石粼粼。我闻有命，不敢以告人。
</code></pre><blockquote><p>1、襮（博bó）：绣有花纹的衣领。 2、鹄（胡hú）：地名。</p></blockquote><h2 id=117-椒聊>【117.椒聊】</h2><p>剌晋昭公也。君子见沃之盛强，能修其政，知其蕃衍盛大，子孙将有晋国焉。(2章6句)</p><pre><code>1. 椒聊之实，蕃衍盈升。彼其之子，硕大无朋。椒聊且，远条且。
2. 椒聊之实，蕃衍盈匊。彼其之子，硕大且笃。椒聊且，远条且。
</code></pre><blockquote><p>1、且（居jū）：语气词。 　　 2、匊（居jū）：两手合捧。</p></blockquote><h2 id=118-绸缪>【118.绸缪】</h2><p>刺晋乱也。国乱则[女昬]姻不得其时焉。(3章6句)</p><pre><code>1. 绸缪束薪，三星在天。今夕何夕，见此良人？子兮子兮，如此良人何？
2. 绸缪束刍，三星在隅。今夕何夕，见此邂逅？子兮子兮，如此邂逅何？
3. 绸缪束楚，三星在户。今夕何夕，见此粲者？子兮子兮，如此粲者何？
</code></pre><blockquote><p>1、绸缪（绸谋chóu móu）：犹“缠绵”，紧紧捆缚的意思。　 2、三星：指参星。天：古音tīn. 　　　</p></blockquote><h2 id=119-杕杜>【119.杕杜】</h2><p>刺时也。君不能亲其宗族，骨肉离散，独居而无兄弟，将为沃所并尔。(2章9句)</p><pre><code>1. 有杕之杜，其叶湑湑。独行踽踽。岂无他人？不如我同父。嗟行之人，胡不比焉？人无兄弟，胡不佽焉？
2. 有杕之杜，其叶箐箐。独行睘睘。岂无他人？不如我同姓。嗟行之人，胡不比焉？人无兄弟，胡不佽焉？
</code></pre><blockquote><p>1、湑湑（许xǔ）：草木茂盛貌。 　　 2、踽踽（举jǔ）：孤独貌。《毛传》：“踽踽，无所亲也。” 3、佽（次cì）：助。 　　 4、睘睘（琼qióng）：孤单，无所依靠。</p></blockquote><h2 id=120-羔裘>【120.羔裘】</h2><p>刺时也。晋人刺其在位不恤其民也。(2章4句)</p><pre><code>1. 羔裘豹祛，自我人居居。岂无他人？维子之故。
2. 羔裘豹褎，自我人究究。岂无他人？维子之好。
</code></pre><blockquote><p>1、祛（区qū）：衣袖。 2、居居：即“倨倨”，傲慢貌。 3、褎（袖xiù）：古体袖字。 　　 4、究究（求qiú）：借为“仇仇”，傲慢状。</p></blockquote><h2 id=121-鸨羽>【121.鸨羽】</h2><p>刺时也。昭公之后，大乱五世，君子下从征役，不得养其父母，而作是诗也。(3章7句)</p><pre><code>1. 肃肃鸨羽，集于苞栩。王事靡盬，不能蓺稷黍。父母何怙？悠悠苍天，曷其有所？
2. 肃肃鸨翼，集于苞棘。王事靡盬，不能蓺黍稷。父母何食？悠悠苍天，曷其有极？
3. 肃肃鸨行，集于苞桑，王事靡盬，不能蓺稻梁。父母何尝？悠悠苍天，曷其有常？
</code></pre><blockquote><p>1、鸨（保bǎo）：是形状像雁的大鸟。　　 2、靡（古gǔ）：没有停息的时候。 3、蓺（艺yì）：通“艺”，种植。 　　 4、怙（户hù）：依靠。　　 5、行：行列。一说行指鸟翮（核hé，鸟的翅膀）。</p></blockquote><h2 id=122-无衣>【122.无衣】</h2><p>刺晋武公也。武公始并晋国，其大夫为之请命乎天子之使，而作是诗也。(2章3句)</p><pre><code>1. 岂曰无衣七兮？不如子之衣，安且吉兮！
2. 岂曰无衣六兮？不如子之衣，安且燠兮！
</code></pre><blockquote><p>1、安：妥善，合适。吉：吉利。 　　2、燠（玉yù）：温暖。</p></blockquote><h2 id=123-有杕之杜>【123.有杕之杜】</h2><p>刺晋武也。武公寡特，兼其宗族，而不求贤以自辅焉。(2章6句)</p><pre><code>1. 有杕之杜，生于道左。彼君子兮，噬肯适我？中心好之，曷饮食之？
2. 有杕之杜，生于道周。彼君子兮，噬肯来游？中心好之，曷饮食之？
</code></pre><blockquote><p>1、有杕（第dì）：相当于“杕杕”，高耸挺立的样子。 2、噬（是shì）：发语词，无意义。 3、曷：何不。饮食：吃。</p></blockquote><h2 id=124-葛生>【124.葛生】</h2><p>刺晋献公也。好攻战，则国人多丧矣。(5章4句)</p><pre><code>1. 葛生蒙楚，蔹蔓于野。予美亡此，谁与独处？
2. 葛生蒙棘，蔹蔓于域。予美亡此，谁与独息？
3. 角枕粲兮，锦衾烂兮。予美亡此，谁与独旦？
4. 夏之日，冬之夜。百岁之后，归于其居。
5. 冬之夜，夏之日。百岁之后，归于其室。
</code></pre><blockquote><p>1、蒙：覆盖。　　 2、蔹（恋liàn又脸liǎn）：葡萄科植物，蔓生，草本。 　　 3、角枕：用牛角制成或用角装饰的枕头。 　　 4、锦衾：彩丝织成的被。殓尸用单被。 　　 5、旦：读为“坦”，就是安。</p></blockquote><h2 id=125-采苓>【125.采苓】</h2><p>刺晋献公也。献公好听谗焉。(3章8句)</p><pre><code>1. 采苓采苓，首阳之巅。人之为言，苟亦无信。舍旃舍旃，苟亦无然。人之为言，胡得焉？
2. 采苦采苦，首阳之下。人之为言，苟亦无与。舍旃舍旃，苟亦无然。人之为言，胡得焉？
3. 采葑采葑，首阳之东。人之为言，苟亦无从。舍旃舍旃，苟亦无然。人之为言，胡得焉？
</code></pre><blockquote><p>1、苓(líng)：《通释》：“苓为甘草，而《尔雅》为大苦，则甘者名苦矣。” 2、首阳：首阳山。　　 3、为（伪wěi）：“伪”的借字。 4、旃（粘zhān）：之，代词。 　　 5、苟：且。</p></blockquote><h1 id=国风-秦风-10>国风·秦风-10</h1><h2 id=126-车邻>【126.车邻】</h2><p>美秦仲也。秦仲始大，有车马礼乐侍御之好焉。(3章4,6,6句)</p><pre><code>1. 有车邻邻，有马白颠。未见君子，寺人之令。
2. 阪有漆，隰有栗。既见君子，并坐鼓瑟。今者不乐，逝者其耋。
3. 阪有桑，隰有杨。既见君子，并坐鼓簧。今者不乐，逝者其亡。
</code></pre><blockquote><p>1、邻邻：车行声。 2、颠（真zhēn）：额。 3、隰（席xí）：《毛传》：“陂（坡pō）者为阪，下湿曰隰。” 4、耋（叠dié）：衰老。</p></blockquote><h2 id=127-驷驖>【127.驷驖】</h2><p>美襄公也。始命，有田狩之事，园囿之乐焉。(3章4句)</p><pre><code>1. 驷驖孔阜，六辔在手。公之媚子，从公于狩。
2. 奉时辰牡，辰牡孔硕。公曰左之，舍拔则获。
3. 游于北园，四马既闲。輶车鸾镳，载猃歇骄。
</code></pre><blockquote><p>1、驷（四sì）：应从《说文》所引作“四”。驖（铁tiě）：又作“铁”，赤黑色的马。孔：甚。阜（负fù）：肥硕。　　 9、輶（由yóu）车：轻车。鸾（銮luán）：当作“銮”。镳（标biāo）：是马衔的两端，出于马口之外。两端各系一銮铃，所以叫做“鸾镳”。 　　 10、猃（险xiǎn）：长喙猎犬。</p></blockquote><h2 id=128-小戎>【128.小戎】</h2><p>美襄公也。备其兵甲，以讨西戎。西戎方强，而征伐不休，国人则矜其车甲，妇人能闵其君子焉。(3章10句)</p><pre><code>1. 小戎俴收，五楘梁辀。游环胁驱，阴靷鋈续。文茵畅毂，驾我骐馵。言念君子，温其如玉。在其板屋，乱我心曲。
2. 四牡孔阜，六辔在手。骐骝是中，騧骊是骖。龙盾之合，鋈以觼軜。言念君子，温其在邑。方何为期？胡然我念之！
3. 俴驷孔群，厹矛鋈錞。蒙伐有苑，虎韔镂膺。交韔二弓，竹闭绲縢。言念君子，载寝载兴。厌厌良人，秩秩德音。
</code></pre><blockquote><p>1、小戎：轻装兵车。俴（见jiàn）：浅。收：车厢板。　　 2、五楘（木mù）：五条花皮革。梁辀（舟zhōu）、胁驱、觼軜（决那jué nà）：皆为马具。 　　 3、阴靷（引yǐn）、鋈（卧wò）续：皆为车上饰物。 　　 4、畅毂（谷gǔ）：长毂。 5、骐（器qì）、馵（注zhù）、骝（留liú）、騧（瓜huā）：分指黑、白、赤、黄等马。 　　 6、厹（求qiú）矛：三隅矛。錞（对duì）：矛戟柄末的平底金属套。 　　 7、苑（院yuàn）：花纹。 　　 8、韔（畅chàng）：弓囊。　 9、绲（滚gǔn）：绳。縢（腾téng）：缠束。 　　 10、厌厌（烟yān）：安静，和悦。</p></blockquote><h2 id=129-蒹葭>【129.蒹葭】</h2><p>刺襄公也。未能用周礼，将无以固其国焉。(3章8句)</p><pre><code>1. 蒹葭苍苍，白露为霜。所谓伊人，在水一方。溯洄从之，道阻且长。溯游从之，宛在水中央。
2. 蒹葭萋萋，白露未晞。所谓伊人，在水之湄。溯洄从之，道阻且跻。溯游从之，宛在水中坻。
3. 蒹葭采采，白露未已。所谓伊人，在水之涘。溯洄从之，道阻且右。溯游从之，宛在水中沚。
</code></pre><blockquote><p>1、蒹（兼jiān）：荻。葭（加jiā）：芦。　　 2、溯（素sù）：逆水而行。　　 3、晞（西xī）：干。 　　 4、湄（梅méi）：水草交接之处。 　　 5、跻（基jī）：升，升高。 　　 6、坻（迟chí）：水中高地。 7、涘（似sì）：水边。 8、沚（址zhǐ）：小渚（主zhǔ），水中间的小块陆地。</p></blockquote><h2 id=130-终南>【130.终南】</h2><p>戒襄公也。能取周地，始为诸侯，受显服，大夫美之，故作是诗以戒劝之。(2章6句)</p><pre><code>1. 终南何有？有条有梅。君子至止，锦衣狐裘。颜如渥丹，其君也哉！
2. 终南何有？有纪有堂。君子至止，黻衣绣裳。佩玉将将，寿考不忘！
</code></pre><blockquote><p>1、渥（沃wò）：丰润。 　　 2、纪：借为“杞”。堂：借为“棠”。 　　 3、黻（扶fú）衣：黑白花纹的衣服。 　　 4、将将（锵qiāng）：即锵锵。</p></blockquote><h2 id=131-黄鸟>【131.黄鸟】</h2><p>哀三良也。国人刺穆公以人从死，而作是诗也。(3章12句)</p><pre><code>1. 交交黄鸟，止于棘。谁从穆公？子车奄息。维此奄息，百夫之特。临其穴，惴惴其栗。彼苍者天，歼我良人！如可赎兮，人百其身！
2. 交交黄鸟，止于桑。谁从穆公？子车仲行。维此仲行，百夫之防。临其穴，惴惴其栗。彼苍者天，歼我良人！如可赎兮，人百其身！
3. 交交黄鸟，止于楚。谁从穆公？子车针虎。维此针虎，百夫之御。临其穴，惴惴其栗。彼苍者天，歼我良人！如可赎兮，人百其身！
</code></pre><blockquote><p>1、交交：读为“咬咬”，鸟声　　 2、穴：指墓圹。 　　 3、惴惴：恐惧貌。慄：“栗” 的异体字，恐惧战栗。　　 4、歼（尖jiān）：灭尽。良人：善人。　　 5、鍼（钳qián）虎：人名，或上字下名。</p></blockquote><h2 id=132-晨风>【132.晨风】</h2><p>刺康公也。忘穆公之业，始弃其贤臣焉。(3章6句)</p><pre><code>1. 鴥彼晨风，郁彼北林。未见君子，忧心钦钦。如何如何，忘我实多！
2. 山有苞栎，隰有六駮。未见君子，忧心靡乐。如何如何，忘我实多！
3. 山有苞棣，隰有树檖。未见君子，忧心如醉。如何如何，忘我实多！
</code></pre><blockquote><p>1、鴥（玉yù）：亦作“鹬（玉yù）”，疾飞貌。晨风：一作“鷐（晨chén）风”，鸟名。即鸇（沾zhān），鸷（至zhì）鸟类。　　 2、苞栎（历lì）：成丛的栎树。或作“枹（包bāo）栎”，两字合为树名，即橡栗。 　　 3、隰：低洼地。六駮：“駮（伯bó）”亦作“驳”，木名，即赤李。“六”表示多数。一说“六”读为“蓼（廖liǎo）”，长貌。 　　 4、乐：读为“療”，即疗。　　 5、棣（弟dì）：郁李。 　　 6、檖（遂suì）：山梨。</p></blockquote><h2 id=133-无衣>【133.无衣】</h2><p>刺康公也。忘穆公之业，始弃其贤臣焉。(3章5句)</p><pre><code>1. 岂曰无衣？与子同袍。王于兴师，修我戈矛。与子同仇！
2. 岂曰无衣？与子同泽。王于兴师，修我矛戟。与子偕作！
3. 岂曰无衣？与子同裳。王于兴师，修我甲兵。与子偕行！
</code></pre><blockquote><p>1、袍：长衣。2、泽：汗衣。</p></blockquote><h2 id=134-渭阳>【134.渭阳】</h2><p>康公念母也。康公之母，晋献公之女。文公遭丽姬之难，未反，而秦姬卒。穆公纳文公，康公时为大子，赠送文公于渭之阳，念母之不见也。我见舅氏，如母存焉。及其即位，思而作是诗也。(2章4句)</p><pre><code>1. 我送舅氏，曰至渭阳。何以赠之？路车乘黄。
2. 我送舅氏，悠悠我思。何以赠之？琼瑰玉佩。
</code></pre><blockquote><p>1、玉佩：《诗缉》：“曹氏曰：玉佩，珩（横féng）、璜、琚（居jū）、瑀（雨yǔ）之属。”</p></blockquote><h2 id=135-权舆>【135.权舆】</h2><p>刺康公也。忘先君之旧臣，与贤者有始而无终也。(2章5句)</p><pre><code>1. 於我乎，夏屋渠渠，今也每食无余。于嗟乎，不承权舆！
2. 於我乎，每食四簋，今也每食不饱。于嗟乎，不承权舆！
</code></pre><blockquote><p>1、於（乌wū）：叹词。乎：语助词。 　　 2、夏屋：大屋。一说夏屋是大俎（祖zǔ），食器。 　　　　 3、簋（鬼guǐ）：食器名。《释文》：“内方外圆曰簋，以盛黍稷。外方内圆曰簠（府fǔ），用贮稻梁，皆容一斗二升。”</p></blockquote><h1 id=国风-陈风-10>国风·陈风-10</h1><h2 id=136-宛丘>【136.宛丘】</h2><p>刺幽公也。淫荒昬乱，游荡无度焉。(3章4句)</p><pre><code>1. 子之汤兮，宛丘之上兮。洵有情兮，而无望兮。
2. 坎其击鼓，宛丘之下。无冬无夏，值其鹭羽。
3. 坎其击缶，宛丘之道。无冬无夏，值其鹭翿。
</code></pre><blockquote><p>1、值：训“持”，或“戴”。 2、缶（否fǒu）：瓦盆，用为乐器。 　　 3、鹭翿（稻dào）：用鹭鸶的羽毛做成伞形，舞者所用。</p></blockquote><h2 id=137-东门之枌>【137.东门之枌】</h2><p>疾乱也。幽公淫荒，风化之所行，男女弃其旧业，亟会于道路，歌舞于市井尔。(3章4句)</p><pre><code>1. 东门之枌，宛丘之栩。子仲之子，婆娑其下。
2. 穀旦于差，南方之原。不绩其麻，市也婆娑。
3. 穀旦于逝，越以鬷迈。视尔如荍，贻我握椒。
</code></pre><blockquote><p>1、枌（坟fén）：木名，即白榆。 　　 2、栩（许xǔ）：柞木。 　　　　 3、越以：发语词。鬷（宗zōng）：频。迈：行。 4、荍（瓢piáo）：植物名，又名荆葵，草本，花淡紫红色。</p></blockquote><h2 id=138-衡门>【138.衡门】</h2><p>诱僖公也。愿而无立志，故作是诗以诱掖其君也。(3章4句)</p><pre><code>1. 衡门之下，可以栖迟。泌之洋洋，可以乐饥。
2. 岂其食鱼，必河之鲂？岂其取妻，必齐之姜？
3. 岂其食鱼，必河之鲤？岂其取妻，必宋之子？
</code></pre><blockquote><p>1、衡：“横”的假借字。 2、栖迟：叠韵连绵词，栖息盘桓之意。　　 3、泌：指泌丘下的水。　　 4、乐：“療”的省借。療，治疗。　　 5、鲂：鱼名，就是鳊。　　 6、取：通“娶”。</p></blockquote><h2 id=139-东门之池>【139.东门之池】</h2><p>刺时也。疾其君之淫昬，而思贤女以配君子也。(3章4句)</p><pre><code>1. 东门之池，可以沤麻。彼美淑姬，可与晤歌。
2. 东门之池，可以沤纻。彼美淑姬，可与晤语。
3. 东门之池，可以沤菅。彼美淑姬，可与晤言。
</code></pre><blockquote><p>1、沤（怄òu）：洗，浸泡。 　 2、晤（悟wù）：《郑笺》：“晤犹对也。” 3、纻（住zhù）：苎麻。 　　 4、菅（间jiān）：菅草。</p></blockquote><h2 id=140-东门之杨>【140.东门之杨】</h2><p>刺时也。昬姻失时，男女多违。亲迎，女犹有不至者也。(2章4句)</p><pre><code>1. 东门之杨，其叶牂牂。昏以为期，明星煌煌。
2. 东门之杨，其叶肺肺。昏以为期，明星晢晢。
</code></pre><blockquote><p>1、牂牂（臧zàng）：杨叶在风中磨擦之声。 2、晢晢（制zhì）：明貌。犹“煌煌”。</p></blockquote><h2 id=141-墓门>【141.墓门】</h2><p>刺陈佗也。陈佗无良师傅，以至于不义，恶加于万民焉。(2章6句)</p><pre><code>1. 墓门有棘，斧以斯之。夫也不良，国人知之。知而不已，谁昔然矣。
2. 墓门有梅，有鸮萃止。夫也不良，歌以讯之。讯予不顾，颠倒思予。
</code></pre><blockquote><p>1、墓门：墓道的门。　　 2、斯：碎裂。这是咒骂之辞，言须把它碎劈了才称心。 　　 3、鸮（嚣xiāo）：恶声之鸟。 4、讯：又作“谇（岁suì）”，二字互通。谇是数说责问之意。</p></blockquote><h2 id=142-防有鹊巢>【142.防有鹊巢】</h2><p>忧谗贼也。宣公多信谗，君子忧惧焉。(2章4句)</p><pre><code>1. 防有鹊巢，邛有旨苕。谁侜予美？心焉忉忉。
2. 中唐有甓，邛有旨鷊。谁侜予美？心焉惕惕。
</code></pre><blockquote><p>1、防：枋树。 　　 2、邛（琼qióng）：土丘。苕（条tiáo）：紫云英，野蚕豆。 　　 3、侜（舟zhōu）：欺骗，说谎。予美：丈夫。 4、忉忉（刀dāo）：忧思貌。 　　 5、唐：道路。甓（僻pì）：砖。 6、鷊（意yì）：草名。 7、惕惕：同“忉忉”，忧思貌。</p></blockquote><h2 id=143-月出>【143.月出】</h2><p>刺好色也。在位不好德，而说美色焉。(3章4句)</p><pre><code>1. 月出皎兮。佼人僚兮。舒窈纠兮。劳心悄兮。
2. 月出皓兮。佼人懰兮。舒忧受兮。劳心慅兮。
3. 月出照兮。佼人燎兮。舒夭绍兮。劳心惨兮。
</code></pre><blockquote><p>1、佼：或作“姣”，佼人：美人。僚（了liǎo）：美好貌。 2、懰（刘liú）：《埤苍》作“嬼”，妖冶。 3、惨：读若“懆（草cǎo）”，声近义同。</p></blockquote><h2 id=144-株林>【144.株林】</h2><p>刺灵公也。淫乎夏姬，驱驰而往，朝夕不休息焉。(2章4句)</p><pre><code>1. 胡为乎株林？从夏南！匪适株林，从夏南！
2. 驾我乘马，说于株野。乘我乘驹，朝食于株！
</code></pre><blockquote><p>1、株：夏姬住地。 2、从：追逐。夏南：夏姬之子。 3、说（税shuì）：停留，停车休息。</p></blockquote><h2 id=145-泽陂>【145.泽陂】</h2><p>刺时也。言灵公君臣淫于其国，男女相说，忧思感伤焉。(3章6句)</p><pre><code>1. 彼泽之陂，有蒲与荷。有美一人，伤如之何？寤寐无为，涕泗滂沱。
2. 彼泽之陂，有蒲与蕳。有美一人，硕大且卷。寤寐无为，中心悁悁。
3. 彼泽之陂，有蒲菡萏。有美一人，硕大且俨。寤寐无为，辗转伏枕。
</code></pre><blockquote><p>1、陂（皮pí）：湖边。 2、蕳（间jiān）：兰草，也作莲。 　　 3、硕大：身材高大。卷（全quán）：同“婘”，美好貌。 　　 4、悁悁（渊yuān）：忧愁貌。 　　 5、菡萏（汉旦hàn dàn）：荷花。 　　 6、俨（演yǎn）：庄重貌。</p></blockquote><h1 id=国风-桧风-4>国风·桧风-4</h1><h2 id=146-羔裘>【146.羔裘】</h2><p>大夫以道去其君也。小学而迫，君不用道，好絜其衣服，逍遥游燕，而不能自强于政治，故作是诗也。(3章4句)</p><pre><code>1. 羔裘逍遥，狐裘以朝。岂不尔思？劳心忉忉。
2. 羔裘翱翔，狐裘在堂。岂不尔思？我心忧伤。
3. 羔裘如膏，日出有曜。岂不尔思？中心是悼。
</code></pre><blockquote><p>1、朝：上早朝。 2、翱翔：犹“逍遥”。 3、曜（耀yào）：光。 4、悼：哀伤。</p></blockquote><h2 id=147-素冠>【147.素冠】</h2><p>刺不能三年也。(3章3句)</p><pre><code>1. 庶见素冠兮，棘人栾栾兮。劳心慱慱兮。
2. 庶见素衣兮，我心伤悲兮。聊与子同归兮。
3. 庶见素韠兮，我心蕴结兮。聊与子如一兮。
</code></pre><blockquote><p>1、栾栾（峦luán）：瘦瘠貌。 　　 2、慱慱（团tuán）：忧思不宁。 　　 3、韠（闭bì）：朝服的蔽膝。</p></blockquote><h2 id=148-隰有苌楚>【148.隰有苌楚】</h2><p>疾恣也。国人疾其君之淫恣，而思无情欲者也。(3章4句)</p><pre><code>1. 隰有苌楚，猗傩其枝，夭之沃沃，乐子之无知。
2. 隰有苌楚，猗傩其华，夭之沃沃。乐子之无家。
3. 隰有苌楚，猗傩其实，夭之沃沃。乐子之无室。
</code></pre><blockquote><p>1、隰(xí):低湿的地方。苌（长cháng）楚：植物名，又名羊桃，花赤色，子细如小麦，形似家桃，柔弱蔓生。 2、猗傩（婀娜ēnuó）：有柔顺和美盛二义，在这里是形容苌楚枝条柔弱，从风而靡。</p></blockquote><h2 id=149-匪风>【149.匪风】</h2><p>思周道也。小学政乱，忧及祸难，而思周道焉。(3章4句)</p><pre><code>1. 匪风发兮，匪车偈兮。顾瞻周道，中心怛兮。
2. 匪风飘兮，匪车嘌兮。顾瞻周道，中心吊兮。
3. 谁能亨鱼？溉之釜鬵。谁将西归？怀之好音。
</code></pre><blockquote><p>1、匪：读为“彼”，“彼风”犹“那风”。下同。发：犹“发发”，风声。 2、偈：犹“偈偈”，驰驱貌。 　　 3、怛（达dá）：忧伤。 4、嘌（漂piāo）：又作“票”。轻疾貌。 5、吊：犹“怛”。 6、亨：就是“烹”字，煮。 8、怀：训“遗”，送给。</p></blockquote><h1 id=国风-曹风-4>国风·曹风-4</h1><h2 id=150-蜉蝣>【150.蜉蝣】</h2><p>刺奢也。昭公小学而迫，无法以自守，好奢而任小人，将无所依焉。(3章4句)</p><pre><code>1. 蜉蝣之羽，衣裳楚楚。心之忧矣，于我归处。
2. 蜉蝣之翼，采采衣服。心之忧矣，于我归息。
3. 蜉蝣掘阅，麻衣如雪。心之忧矣，于我归说。
</code></pre><blockquote><p>1、蜉蝣（浮游fú yóu）：虫名。 2、采采：犹“楚楚”，鲜明貌。 3、阅：洞穴。 4、说（税shuì）：休息。</p></blockquote><h2 id=151-候人>【151.候人】</h2><p>刺近小人也。共公远君子而好近小人焉。(4章4句)</p><pre><code>1. 彼候人兮，何戈与祋。彼其之子，三百赤芾。
2. 维鹈在梁，不濡其翼。彼其之子，不称其服。
3. 维鹈在梁，不濡其咮。彼其之子，不遂其媾。
4. 荟兮蔚兮，南山朝隮。婉兮娈兮，季女斯饥。
</code></pre><blockquote><p>1、何：即“荷”，肩负。祋（兑duì）：兵器名，杖类，即殳（书shū）。 2、赤芾（扶fú）：红色熟牛皮所制的蔽膝，即“韠（闭bì）”，卿大夫朝服的一部分。 3、鹈（啼tí）：水鸟名，即鹈鹕，食鱼。　　 4、咮（皱zhòu）：鸟嘴。 5、遂：和“对”古同音互训，“不对”也就是“不称”的意思。媾：读为遘（够gòu），厚待，宠爱。　6、荟（会huì）、蔚（未wèi）：都是聚集的意思，这里指云彩浓密。隮（霁jī）：出现在西方的虹。</p></blockquote><h2 id=152-鳲鸠>【152.鳲鸠】</h2><p>刺不壹也。在位无君子，用心之不壹也。(4章6句)</p><pre><code>1. 鳲鸠在桑，其子七兮。淑人君子，其仪一兮。其仪一兮，心如结兮。
2. 鳲鸠在桑，其子在梅。淑人君子，其带伊丝。其带伊丝，其弁伊骐。
3. 鳲鸠在桑，其子在棘。淑人君子，其仪不忒。其仪不忒，正是四国。
4. 鳲鸠在桑，其子在榛。淑人君子，正是国人，正是国人。胡不万年？
</code></pre><blockquote><p>1、鳲（尸shī）鸠：布谷鸟。 2、弁（变biàn）：冠冕。骐（其qí）：古代帽上的玉饰。</p></blockquote><h2 id=153-下泉>【153.下泉】</h2><p>思治也。曹人疾共公侵刻下民，不得其所，忧而思明王贤伯也。(4章4句)</p><pre><code>1. 冽彼下泉，浸彼苞稂。忾我寤叹，念彼周京。
2. 冽彼下泉，浸彼苞萧。忾我寤叹，念彼京周。
3. 冽彼下泉，浸彼苞蓍。忾我寤叹，念彼京师。
4. 芃芃黍苗，阴雨膏之。四国有王，郇伯劳之。
</code></pre><blockquote><p>1、苞（包bāo）：丛生。稂（朗láng）：童梁，一种野草名。 　　 2、忾（慨kài）：叹息。 　　 3、蓍（湿shī）：草名。古代常用以占卜。 4、芃芃（朋péng）：《毛传》：“芃芃，美貌。” 5、郇（寻xún）伯：周文王之子。</p></blockquote><h1 id=国风-豳风-7>国风·豳风-7</h1><h2 id=154-七月>【154.七月】</h2><p>陈王业也。周公遭变故，陈后稷先公风化之所由，致王业之艰难也。(8章11句)</p><pre><code>1. 七月流火，九月授衣。一之日觱发，二之日栗烈。无衣无褐，何以卒岁？三之日于耜，四之日举趾。同我妇子，馌彼南亩。田畯至喜。
2. 七月流火，九月授衣。春日载阳，有鸣仓庚。女执懿筐，遵彼微行，爰求柔桑。春日迟迟，采蘩祁祁。女心伤悲，殆及公子同归。
3. 七月流火，八月萑苇。蚕月条桑，取彼斧斨。以伐远扬，猗彼女桑。七月鸣鵙，八月载绩。载玄载黄，我朱孔阳，为公子裳。
4. 四月秀葽，五月鸣蜩。八月其获，十月陨萚。一之日于貉，取彼狐狸，为公子裘。二之日其同，载缵武功。言私其豵，献豜于公。
5. 五月斯螽动股，六月莎鸡振羽。七月在野，八月在宇，九月在户，十月蟋蟀入我床下。穹窒熏鼠，塞向墐户。嗟我妇子，曰为改岁，入此室处。
6. 六月食郁及薁，七月亨葵及菽。八月剥枣，十月获稻。为此春酒，以介眉寿。七月食瓜，八月断壶，九月叔苴，采荼薪樗。食我农夫。
7. 九月筑场圃，十月纳禾稼。黍稷重穋，禾麻菽麦。嗟我农夫，我稼既同，上入执宫功。昼尔于茅，宵尔索綯，亟其乘屋，其始播百谷。
8. 二之日凿冰冲冲，三之日纳于凌阴。四之日其蚤，献羔祭韭。九月肃霜，十月涤场。朋酒斯飨，曰杀羔羊，跻彼公堂。称彼兕觥：万寿无疆！
</code></pre><p>01.觱(bì)发:寒风触物发出的声响。 02.馌(yè):送饭 03.萑(huán)苇:荻草与芦苇。 04.斨(qiānɡ):方孔的斧。 05.鸣鵙(jú):鸟名,即伯劳。 06.秀:长穗。葽(yāo):即远志,药用植物。 07.蜩(tiáo):蝉。 08.陨籜(tuò):落叶。 09.于貉(hè):取貉。 10.缵(zuǎn):继续。 11.私:自己占有。豵(zōnɡ):一岁的猪,这里泛指小兽。 12.豜(jiān):三岁的猪,这里泛指大兽。公:公家,指统治者。 13.斯螽(zhōnɡ):即螽斯,昆虫名,翅摩擦发声,古人误以为腿摩擦发声。 14.荼:苦菜。樗(chū):苦椿树。 15.黍:小米。稷:高粱。重(chónɡ):同&rdquo;種&rdquo;,早种晚熟的谷。穋(lù):同&rdquo;稑&rdquo;,晚种早熟的谷。 16.兕觥(sì ɡōnɡ):铜制的犀牛状酒杯。</p><h2 id=155-鸱鸮>【155.鸱鸮】</h2><p>周公救乱也。成王未知周公之志，公乃为诗以遗王，名之曰《鸱鸮》焉。(4章5句)</p><pre><code>1. 鸱鸮鸱鸮，既取我子，无毁我室。恩斯勤斯，鬻子之闵斯。
2. 迨天之未阴雨，彻彼桑土，绸缪牖户。今女下民，或敢侮予？
3. 予手拮据，予所捋荼。予所蓄租，予口卒瘏，曰予未有室家。
4. 予羽谯谯，予尾翛翛，予室翘翘。风雨所漂摇，予维音哓哓！
</code></pre><p>1.鸱鸮(chī xiāo):猫头鹰。 2.鬻(yù):育。闵:病。 3.迨(dài):及。 4.绸缪(móu):缠缚,密密缠绕。牖(yǒu):窗。户:门。 5.捋(luó):成把地摘取。荼:茅草花。 6.卒瘏(tú):患病。卒通&rdquo;悴&rdquo;。室家:指鸟窝。 7.谯(qiáo)谯:羽毛疏落貌。 8.翛(xiāo)翛:羽毛枯敝无泽貌。 9.哓(xiāo)哓:惊恐的叫声。</p><h2 id=156-东山>【156.东山】</h2><p>周公东征也。周公东征，三年而归，劳归士，大夫美之，故作是诗也。一章言其完也，二章言其思也，三章言其室家之望女也，四章乐男女之得及时也。君子之于人，序其情而闵其劳，所以说也。“说以使民，民忘其死”，其唯《东山》乎？(4章12句)</p><pre><code>1. 我徂东山，慆慆不归。我来自东，零雨其濛。我东曰归，我心西悲。制彼裳衣，勿士行枚。蜎蜎者蠋，烝在桑野。敦彼独宿，亦在车下。
2. 我徂东山，慆慆不归。我来自东，零雨其濛。果臝之实，亦施于宇。伊威在室，蠨蛸在户。町畽鹿场，熠耀宵行。不可畏也，伊可怀也。
3. 我徂东山，慆慆不归。我来自东，零雨其濛。鹳鸣于垤，妇叹于室。洒扫穹窒，我征聿至。有敦瓜苦，烝在栗薪。自我不见，于今三年。
4. 我徂东山，慆慆不归。我来自东，零雨其濛。仓庚于飞，熠耀其羽。之子于归，皇驳其马。亲结其缡，九十其仪。其新孔嘉，其旧如之何？
</code></pre><p>1.慆(tāo)慆:久。 2.蜎(yuān)蜎:幼虫蜷曲的样子。蠋(zhú):一种野蚕。 3.果臝(luǒ):葫芦科植物,一名栝楼。臝,裸的异体字。 4.施(yí):移。 5.蟏蛸(xiāo shāo):一种蜘蛛。 6.町疃(tuán):兽迹。 7.垤(dié):小土丘。</p><h2 id=157-破斧>【157.破斧】</h2><p>美周公也。周大夫以恶四国焉。(3章6句)</p><pre><code>1. 既破我斧，又缺我斨。周公东征，四国是皇。哀我人斯，亦孔之将。
2. 既破我斧，又缺我锜。周公东征，四国是遒。哀我人斯，亦孔之嘉。
3. 既破我斧，又缺我銶。周公东征，四国是遒。哀我人斯，亦孔之休。
</code></pre><p>1.斨(qiānɡ):斧的一种,斧孔椭圆,新孔方。 2.錡(qí):凿子,一说是古代的一种锯。 3.吪(é):教化。 4.銶(qíu):凿子,一说是独头斧。 5.遒(qíu):毛传:&ldquo;固也。</p><h2 id=158-伐柯>【158.伐柯】</h2><p>美周公也。周大夫刺朝廷之不知也。(2章4句)</p><pre><code>1. 伐柯如何？匪斧不克。取妻如何？匪媒不得。
2. 伐柯伐柯，其则不远。我觏之子，笾豆有践。
</code></pre><p>1.遘(ɡòu):通&rdquo;觏&rdquo;,遇见。 2.笾(biān)豆:笾,竹编礼器,盛果脯用的；豆,木制、金属制或陶制的器皿,盛放腌制食物、酱类。</p><h2 id=159-九罭>【159.九罭】</h2><p>美周公也。周大夫刺朝廷之不知也。(4章4,3,3,3句)</p><pre><code>1. 九罭之鱼，鳟鲂。我觏之子，衮衣绣裳。
2. 鸿飞遵渚，公归无所，於女信处。
3. 鸿飞遵陆，公归不复，於女信宿。
4. 是以有衮衣兮，无以我公归兮，无使我心悲兮。
</code></pre><p>1.九罭(yù):网眼较小的渔网。 2.觏(ɡòu):碰见。 3.衮(ɡǔn):古时礼服,一般为君主或高级官员所穿。 4.女(rǔ):汝。你。信处:再住一夜称信；处,住宿。</p><h2 id=160-狼跋>【160.狼跋】</h2><p>美周公也。周公摄政，远则四国流言，近则王不知。周大夫美其不失其圣也。(2章4句)</p><pre><code>1. 狼跋其胡，载疐其尾。公孙硕肤，赤舄几几。
2. 狼疐其尾，载跋其胡。公孙硕肤，德音不瑕？
</code></pre><blockquote><p>1、跋（拔bá）：践踏，踩。 2、载：再。疐（至zhì）：跌倒。 3、公孙：指豳（彬bīn）公的后代。</p></blockquote><p>《鹿鸣》废则和乐缺矣。《四牡》废则君臣缺矣。《皇皇者华》废则忠信缺矣。《常棣》废则兄弟缺矣。 《伐木》废则朋友缺矣。《天保》废则福禄缺矣。《采薇》废则征伐缺矣。《出车》废则功力缺矣。 《杕杜》废则师众缺矣。《鱼丽》废则法度缺矣。《南陔》废则孝友缺矣。《白华》废则廉耻缺矣。 《华黍》废则蓄积缺矣。《由庚》废则阴阳失其道理矣。《南有嘉鱼》废则贤者不安，下不得其所矣。 《崇丘》废则万物不遂矣。《南山有台》废则为国之基队矣。《由仪》废则万物失其道理矣。 《蓼萧》废则恩泽乖矣。《湛露》废则万国离矣。《彤弓》废则诸夏衰矣。《菁菁者莪》废则无礼仪矣。 小雅尽废，则四夷交侵，中国微矣。</p><h1 id=小雅-鹿鸣之什>小雅·鹿鸣之什</h1><h2 id=161-鹿鸣>【161.鹿鸣】</h2><p>燕羣臣嘉宾也。既饮食之，又实币帛筐篚，以将其厚意，然后忠臣嘉宾得尽其心矣。(3章8句)</p><pre><code>1. 呦呦鹿鸣，食野之苹。我有嘉宾，鼓瑟吹笙。吹笙鼓簧，承筐是将。人之好我，示我周行。
2. 呦呦鹿鸣，食野之蒿。我有嘉宾，德音孔昭。视民不恌，君子是则是效。我有旨酒，嘉宾式燕以敖。
3. 呦呦鹿鸣，食野之芩。我有嘉宾，鼓瑟鼓琴。鼓瑟鼓琴，和乐且湛。我有旨酒，以燕乐嘉宾之心。
</code></pre><blockquote><p>①什（石shí）：十。 ②呦呦（幽yōu）：《集传》：“呦呦，声之和也。” ③苹：《郑笺》：“苹，藾（赖lài）萧。” ④筐：《毛传》：“筐，篚（翡fěi）属，所以行币帛也。” ⑤周行（杭háng）：正道。 ⑥恌（挑tiāo）：轻佻。奸巧。 ⑦燕：通“宴”。敖：遨游。 ⑧芩（勤qín）：茜类植物。 ⑨湛（耽dān）：过度逸乐。</p></blockquote><h2 id=162-四牡>【162.四牡】</h2><p>劳使臣之来也。有功而见知，则说矣。(5章5句)</p><pre><code>1. 四牡騑騑，周道倭迟。岂不怀归？王事靡盬，我心伤悲。
2. 四牡騑騑，啴啴骆马。岂不怀归？王事靡盬，不遑启处。
3. 翩翩者鵻，载飞载下，集于苞栩。王事靡盬，不遑将父。
4. 翩翩者鵻，载飞载止，集于苞杞。王事靡盬，不遑将母。
5. 驾彼四骆，载骤骎骎。岂不怀归？是用作歌，将母来谂。
</code></pre><blockquote><p>①牧(mǔ)：公畜。騑騑（非fēi）：马行不停貌。 ②倭（威wēi）迟：《毛传》：“倭迟，历远之貌。” ③盬（古gǔ）：止息。 ④啴啴（滩tān）：喘气的样子。 ⑤骆：白身黑鬣（列liè）的马。 ⑥鵻（锥zhuī）：鹁鸪。 ⑦栩（许xǔ）：《诗缉》：“栩，柞也、栎也、杼（住zhù）也。” ⑧骎骎（亲qīn）：马飞跑貌。 ⑨谂（沈shěn）：思念。</p></blockquote><h2 id=163-皇皇者华>【163.皇皇者华】</h2><p>君遣使臣也。送之以礼乐，言远而有光华也。(5章4句)</p><pre><code>1. 皇皇者华，于彼原隰。駪駪征夫，每怀靡及。
2. 我马维驹，六辔如濡。载驰载驱，周爰咨诹。
3. 我马维骐，六辔如丝。载驰载驱，周爰咨谋。
4. 我马维骆，六辔沃若。载驰载驱，周爰咨度。
5. 我马维骃，六辔既均。载驰载驱，周爰咨询。
</code></pre><blockquote><p>①皇皇：《传疏》：“皇，古煌字……煌煌，华（花）色明也。” ②原隰（席xí）：《毛传》：“高平曰原，下湿曰隰。” ③駪駪（申shēn）：众多貌。征夫：使者自谓。 ④诹（邹zōu）：咨事。 ⑤骃（音yīn）：浅黑杂白马。</p></blockquote><h2 id=164-棠棣>【164.棠棣】</h2><p>燕兄弟也。闵管蔡之失道，故作《常棣》焉。(8章3句)</p><pre><code>1. 棠棣之华，鄂不韡韡。凡今之人，莫如兄弟。
2. 死丧之威，兄弟孔怀。原隰裒矣，兄弟求矣。
3. 脊令在原，兄弟急难。每有良朋，况也永叹。
4. 兄弟阋于墙，外御其务。每有良朋，烝也无戎。
5. 丧乱既平，既安且宁。虽有兄弟，不如友生？
6. 傧尔笾豆，饮酒之饫。兄弟既具，和乐且孺。
7. 妻子好合，如鼓瑟琴。兄弟既翕，和乐且湛。
8. 宜尔室家，乐尔妻帑。是究是图，亶其然乎？
</code></pre><blockquote><p>①鄂不：花蒂。韡韡（委wěi）：光辉。 ②威：古时与“畏”通用。 ③裒（抔póu）：聚。 ④阋（细xì）：相争。 ⑤务：古读如“蒙”，《左传》和《国语》都引作“侮”。 ⑥烝（蒸zhēng）：久。 ⑦笾（边biān）、豆：祭祀或燕享时用来盛食物的器具。笾用竹制，豆用木制。 ⑧之：犹“是”。饫（玉yù）：满足。 ⑨具：同“俱”，聚集。 ⑩翕（吸xī）：聚合。 ⑾湛（耽dān）：久乐或甚乐。 ⑿帑（奴nú）：子孙。 ⒀亶（胆dǎn）：信。</p></blockquote><h2 id=165-伐木>【165.伐木】</h2><p>燕朋友故旧也。自天子至于庶人，未有不须友以成者。亲亲以睦，友贤不弃，不遗故旧，则民德归厚矣。(6章6句)</p><pre><code>1. 伐木丁丁，鸟鸣嘤嘤。出自幽谷，迁于乔木。嘤其鸣矣，求其友声。
2. 相彼鸟矣，犹求友声。矧伊人矣，不求友生？神之听之，终和且平。
3. 伐木许许，酾酒有藇！既有肥羜，以速诸父。宁适不来，微我弗顾。
4. 於粲洒扫，陈馈八簋。既有肥牡，以速诸舅。宁适不来，微我有咎。
5. 伐木于阪，酾酒有衍。笾豆有践，兄弟无远。民之失德，乾餱以愆。
6. 有酒湑我，无酒酤我。坎坎鼓我，蹲蹲舞我。迨我暇矣，饮此湑矣。
</code></pre><blockquote><p>①丁丁（争zhēng）：刀斧砍树的声音。 ②嘤嘤（莺yīng）：鸟鸣声。 ③矧（沈shěn）：况。 ④许许：一作“浒浒”，一作“所所”，剥木皮声。 ⑤酾（师shī）：用筐漉（路lù）酒去掉酒糟。藇（序xù）：甘美。 ⑥羜（苎zhù）：五月小羊。 ⑦簋（鬼guǐ）：古读如“九”，盛食品的器具，圆筒形。 ⑧餱（候hóu）：干粮。“干餱”代表食品之粗薄的。愆（牵qiān）：过失。 ⑨湑（许xǔ）：澄滤。 ⑩酤（沽gū）：买酒。 ⑾蹲蹲（存cún）：舞貌。 ⑿暇：古读如“户”。</p></blockquote><h2 id=166-天保>【166.天保】</h2><p>下报上也。君能下下以成其政，臣能归美以报其上焉。(6章6句)</p><pre><code>1. 天保定尔，亦孔之固。俾尔单厚，何福不除？俾尔多益，以莫不庶。
2. 天保定尔，俾尔戬穀。罄无不宜，受天百禄。降尔遐福，维日不足。
3. 天保定尔，以莫不兴。如山如阜，如冈如陵，如川之方至，以莫不增。
4. 吉蠲为饎，是用孝享。禴祠烝尝，于公先王。君曰：卜尔，万寿无疆。
5. 神之吊矣，诒尔多福。民之质矣，日用饮食。群黎百姓，遍为尔德。
6. 如月之恒，如日之升。如南山之寿，不骞不崩。如松柏之茂，无不尔或承。
</code></pre><blockquote><p>①除（处chù）：施予。 ②戬（捡jiǎn）穀：福禄。 ③罄（庆qìng）：尽。 ④蠲（涓juān）：涓，清洁。饎（赤chì，又读希xī）：亦作“糦”，酒食。 ⑤禴（越yuè）：夏祭。 ⑥为：通“谓”，认为。 ⑦骞（迁qiān）：亏。</p></blockquote><h2 id=167-采薇>【167.采薇】</h2><p>遣戍役也。文王之时，西有昆夷之患，北有玁狁之难。以天子之命，命将率遣戍役，以守卫中国。故歌《采薇》以遣之，《出车》以劳还，《杕杜》以勤归也。(6章8句)</p><pre><code>1. 采薇采薇，薇亦作止。曰归曰归，岁亦莫止。靡室靡家，玁狁之故。不遑启居，玁狁之故。
2. 采薇采薇，薇亦柔止。曰归曰归，心亦忧止。忧心烈烈，载饥载渴。我戍未定，靡使归聘。
3. 采薇采薇，薇亦刚止。曰归曰归，岁亦阳止。王事靡盬，不遑启处。忧心孔疚，我行不来！
4. 彼尔维何？维常之华。彼路斯何？君子之车。戎车既驾，四牡业业。岂敢定居？一月三捷。
5. 驾彼四牡，四牡骙骙。君子所依，小人所腓。四牡翼翼，象弭鱼服。岂不日戒？玁狁孔棘！
6. 昔我往矣，杨柳依依。今我来思，雨雪霏霏。行道迟迟，载渴载饥。我心伤悲，莫知我哀！
</code></pre><blockquote><p>①莫：通“暮”，岁暮，一年将尽的时候。 ②靡：无。 ③玁狁（险允xiǎn yǔn）：一作“猃狁”，种族名。 ④疚：古读如记，病痛。 ⑤来：古读如厘，慰勉。 ⑥路：就是“辂”，音同。 ⑦骙骙（葵kuí）：强壮貌。 ⑧小人所腓（肥féi）：小人指兵士。 ⑨弭（米mǐ）：弓两端受弦的地方叫做“弭”。 ⑩戒：古读如“亟”。</p></blockquote><h2 id=168-出车>【168.出车】</h2><p>劳还率也。(6章8句)</p><pre><code>1. 我出我车，于彼牧矣。自天子所，谓我来矣。召彼仆夫，谓之载矣。王事多难，维其棘矣。
2. 我出我车，于彼郊矣。设此旐矣，建彼旄矣。彼旟旐斯，胡不旆旆？忧心悄悄，仆夫况瘁。
3. 王命南仲，往城于方。出车彭彭，旂旐央央。天子命我，城彼朔方。赫赫南仲，玁狁于襄。
4. 昔我往矣，黍稷方华。今我来思，雨雪载途。王事多难，不遑启居。岂不怀归？畏此简书。
5. 喓喓草虫，趯趯阜螽。未见君子，忧心忡忡。既见君子，我心则降。赫赫南仲，薄伐西戎。
6. 春日迟迟，卉木萋萋。仓庚喈喈，采蘩祁祁。执讯获丑，薄言还归。赫赫南仲，玁狁于夷。
</code></pre><blockquote><p>①旐（兆zhào）：画龟蛇的旗，见《无羊》注。旄（毛máo）：装在旗竿头的羽毛，这里指装饰着羽毛的旗。 ②旟（雨yǔ）：画鸟隼（笋sǔn）的旗，见《无羊》注。旆旆（佩pèi）：动摇，飞扬。 ③彭彭：众盛。旂（旗qí）：龙旗。 ④喓喓（腰yāo）：虫声。趯趯（惕tì）：跳跃。阜螽（终zhōng）：蝗类。 ⑤降（古音洪）： 悦。 ⑥卉（讳huì）：草的总名。 ⑦蘩（繁fán）：白蒿。</p></blockquote><h2 id=169-杕杜>【169.杕杜】</h2><p>劳还役也。(4章7句)</p><pre><code>1. 有杕之杜，有其实。王事靡盬，继嗣我日。日月阳止，女心伤止，征夫遑止。
2. 有杕之杜，其叶萋萋。王事靡盬，我心伤悲。卉木萋止，女心悲止，征夫归止！
3. 陟彼北山，言采其杞。王事靡盬，忧我父母。檀车幝幝，四牡痯痯，征夫不远！
4. 匪载匪来，忧心孔疚。斯逝不至，而多为恤。卜筮偕止，会言近止，征夫迩止！
</code></pre><blockquote><p>①杕（第dì）：孤独貌。睆（焕huàn）：犹“圆”。 ②靡盬（古gǔ）：无止息。 ③阳：十月为阳日。 ④遑：遐。 ⑤檀车：檀木所造的车。幝幝（阐chǎn）：一作“啴啴（阐chǎn）”，敝貌。 ⑥痯痯（管guǎn）：疲貌。 ⑦载：读为“在”，是存问的意思。</p></blockquote><h2 id=170-鱼丽>【170.鱼丽】</h2><p>美万物盛多，能备礼也。文武以《天保》以上治内，《采薇》以下治外，始于忧勤，终于逸乐，故美万物盛多，可以告于神明矣。(6章8句)</p><pre><code>1. 鱼丽于罶，鲿鲨。君子有酒，旨且多。
2. 鱼丽于罶，鲂鳢。君子有酒，多且旨。
3. 鱼丽于罶，鰋鲤。君子有酒，旨且有。
4. 物其多矣，维其嘉矣！
5. 物其旨矣，维其偕矣！
6. 物其有矣，维其时矣！
</code></pre><blockquote><p>①丽（黎lí）：通“罹”，遭遇。罶（柳liǔ）：鱼网。 ②鲿（尝cháng）：《正义》引陆玑疏：“鲿，一名黄颊鱼是也。” ③鲨：一种小鱼，又名鮀（驮tuó）。 ④旨：味美。 ⑤鳢（里lǐ）：草鱼，一说黑鱼。 ⑥鰋（演yǎn）：《毛传》：“鰋，鲇（粘nián）也。”</p></blockquote><h1 id=小雅-南有嘉鱼之什>小雅·南有嘉鱼之什</h1><h2 id=171-南有嘉鱼>【171.南有嘉鱼】</h2><p>美万物盛多，能备礼也。文武以《天保》以上治内，《采薇》以下治外，始于忧勤，终于逸乐，故美万物盛多，可以告于神明矣。(4章4句)</p><pre><code>1. 南有嘉鱼，烝然罩罩。君子有酒，嘉宾式燕以乐。
2. 南有嘉鱼，烝然汕汕。君子有酒，嘉宾式燕以衎。
3. 南有樛木，甘瓠累之。君子有酒，嘉宾式燕绥之。
4. 翩翩者鵻，烝然来思。君子有酒，嘉宾式燕又思。
</code></pre><blockquote><p>①烝（蒸zhēng）：众。 ②燕：通“宴”，宴饮。 ③汕：捕鱼工具，抄网。 ④衎（看kàn）：乐。 ⑤樛（揪jiū）木：向下弯曲的树。 ⑥甘瓠（沪hù）：《集传》：“瓠有甘有苦，甘瓠则可食者也。” ⑦绥：《郑笺》：“绥，安也。” ⑧鵻（锥zhuī）：鹁鸪，一种短尾的鸟。</p></blockquote><h2 id=172-南山有台>【172.南山有台】</h2><p>乐得贤也。得贤则能为邦家立太平之基矣。(5章6句)</p><pre><code>1. 南山有台，北山有莱。乐只君子，邦家之基。乐只君子，万寿无期。
2. 南山有桑，北山有杨。乐只君子，邦家之光。乐只君子，万寿无疆。
3. 南山有杞，北山有李。乐只君子，民之父母。乐只君子，德音不已。
4. 南山有栲，北山有杻。乐只君子，遐不眉寿。乐只君子，德音是茂。
5. 南山有枸，北山有楰。乐只君子，遐不黄耇。乐只君子，保艾尔后。
</code></pre><blockquote><p>①台：通“苔”，莎草。《集传》：“台，须，即莎草也。” ②莱：《毛传》：“莱，草也。” ③栲（考kǎo）、杻（扭niǔ）：《毛传》：“栲，山樗。杻，檍（意yì）也。” ④枸（举jǔ）：《正义》引《诗意疏》：“枸树高大似白杨，有子著枝端，大如指，长数寸，啖之甘美如饴。” ⑤楰（余yú）：《毛传》：“楰，鼠梓。” ⑥黄耇（苟gǒu）：老人。</p></blockquote><h2 id=173-蓼萧>【173.蓼萧】</h2><p>万物得由其道也。《崇丘》，万物得极其高大也。《由仪》，万物之生各得其宜也。有其义而亡其辞。《蓼萧》，泽及四海也。(4章4句)</p><pre><code>1. 蓼彼萧斯，零露湑兮。既见君子，我心写兮。燕笑语兮，是以有誉处兮。
2. 蓼彼萧斯，零露瀼瀼。既见君子，为龙为光。其德不爽，寿考不忘。
3. 蓼彼萧斯，零露泥泥。既见君子，孔燕岂弟。宜兄宜弟，令德寿岂。
4. 蓼彼萧斯，零露浓浓。既见君子，鞗革忡忡。和鸾雍雍，万福攸同。
</code></pre><blockquote><p>①蓼（路lù）：长且大。 ②湑（许xǔ）：清澈。 ③瀼瀼（嚷rǎng）：盛貌。 ④岂弟（凯替kǎitì）：和易近人。 ⑤鞗（条tiáo）革：皮革所制的缰绳。</p></blockquote><h2 id=174-湛露>【174.湛露】</h2><p>天子燕诸侯也。(4章4句)</p><pre><code>1. 湛湛露斯，匪阳不晞。厌厌夜饮，不醉无归。
2. 湛湛露斯，在彼丰草。厌厌夜饮，在宗载考。
3. 湛湛露斯，在彼杞棘。显允君子，莫不令德。
4. 其桐其椅，其实离离。岂弟君子，莫不令仪。
</code></pre><blockquote><p>①晞（希xī）：干。湛湛（占zhàn）：《毛传》：“湛湛，露茂盛貌。阳，日也。晞，干也。” ②厌厌：安乐貌。 ③丰草：《郑笺》：“丰草，喻同姓诸侯也。” ④考：成。此指举行宴会。 ⑤杞棘：《郑笺》：“杞也棘也异类，喻庶姓诸侯也。”</p></blockquote><h2 id=175-彤弓>【175.彤弓】</h2><p>天子锡有功诸侯也。(7章8句)</p><pre><code>1. 彤弓召兮，受言藏之。我有嘉宾，中心贶之。钟鼓既设，一朝飨之。
2. 彤弓召兮，受言载之。我有嘉宾，中心喜之。钟鼓既设，一朝右之。
3. 彤弓召兮，受言櫜之。我有嘉宾，中心好之。钟鼓既设，一朝酬之。
</code></pre><blockquote><p>①彤（铜tōng）弓：《毛传》：“彤弓，朱弓也。” ②弨（超chāo）：放松弓弦。 ③贶（况kuàng）：爱戴。 ④右：通“侑”，劝酒。 ⑤櫜（高gāo）：隐藏。 ⑥酬（仇chóu）：《郑笺》：“饮酒之礼，主人献宾，宾酢（做zuò）主人，主人又饮而酌宾，谓之酬。</p></blockquote><h2 id=176-菁菁者莪>【176.菁菁者莪】</h2><p>乐育材也。君子能长育人材，则天下喜乐之矣。(4章4句)</p><pre><code>1. 菁菁者莪，在彼中阿。既见君子，乐且有仪。
2. 菁菁者莪，在彼中沚。既见君子，我心则喜。
3. 菁菁者莪，在彼中陵。既见君子，锡我百朋。
4. 泛泛杨舟，载沉载浮。既见君子，我心则休。
</code></pre><blockquote><p>①莪（俄é）：莪蒿，野草名。</p></blockquote><h2 id=177-六月>【177.六月】</h2><p>宣王北伐也。(6章8句)</p><pre><code>1. 六月栖栖，戎车既饬。四牡骙骙，载是常服。玁狁孔炽，我是用急。王于出征，以匡王国。
2. 比物四骊，闲之维则。维此六月，既成我服。我服既成，于三十里。王于出征，以佐天子。
3. 四牡修广，其大有颙。薄伐玁狁，以奏肤公。有严有翼，共武之服。共武之服，以定王国。
4. 玁狁匪茹，整居焦获。侵镐及方，至于泾阳。织文鸟章，白旆央央。元戎十乘，以先启行。
5. 戎车既安，如轾如轩。四牡既佶，既佶且闲。薄伐玁狁，至于大原。文武吉甫，万邦为宪。
6. 吉甫燕喜，既多受祉。来归自镐，我行永久。饮御诸友，炰鳖脍鲤。侯谁在矣？张仲孝友。
</code></pre><blockquote><p>①饬（赤chì）：修整。 ②骙骙（葵kuí）：《集传》：“骙骙，强貌。” ③玁狁（险允xiǎn yǔn）：见《采薇》篇（Y-007）注。 ④颙（喁yóng）：大貌。 ⑤白旆（佩pèi）央央：《毛传》：“白旆，继旐（兆zhào）者也。央央，鲜明貌。” ⑥轾（至zhì）：车行向前倾。轩：车行向后仰。如：或。 ⑦佶（吉jí）：强健。 ⑧大（太tài）原：“大原，后魏原州，地在今平凉。” ⑨炰（刨páo）鳖：清蒸团鱼。</p></blockquote><h2 id=178-采芑>【178.采芑】</h2><p>宣王南征也。(4章12句)</p><pre><code>1. 薄言采芑，于彼新田，呈此菑亩。方叔涖止，其车三千。师干之试，方叔率止。乘其四骐，四骐翼翼。路车有奭，簟茀鱼服，钩膺鞗革。
2. 薄言采芑，于彼新田，于此中乡。方叔涖止，其车三千。旂旐央央，方叔率止。约軧错衡，八鸾玱玱。服其命服，朱芾斯皇，有玱葱珩。
3. 鴥彼飞隼，其飞戾天，亦集爰止。方叔涖止，其车三千。师干之试，方叔率止。钲人伐鼓，陈师鞠旅。显允方叔，伐鼓渊渊，振旅阗阗。
4. 蠢尔蛮荆，大邦为仇。方叔元老，克壮其犹。方叔率止，执讯获丑。戎车啴啴，啴啴焞焞，如霆如雷。显允方叔，征伐玁狁，蛮荆来威。
</code></pre><blockquote><p>①芑（起qǐ）：苦菜。 ②菑（兹zī）亩：开垦一年的土地。 ③莅（立lì）：《集传》：“莅，临也。” ④奭（试shì）：赭（者zhě）红色。 ⑤簟茀（垫福diànfú）：蔽车的竹席。 ⑥鞗（条tiáo）革：革制的缰绳，末端以金为饰。 ⑦旂旐（兆zhào）：《郑笺》：“交龙为旂，龟蛇为旐。” ⑧軧（齐qí）：车毂两端有皮革装饰的部分。 ⑨玱玱（枪qiāng）：玉声。 ⑩朱芾（涂tú）斯皇：《集传》：“朱芾，黄朱之芾也。皇犹煌煌也。” ⑾珩（横héng）：佩玉。 ⑿鴥（玉yù）：疾飞的样子。 ⒀钲（章zhāng）人：击鼓传令者。 ⒁阗阗（田tián）：击鼓声。 ⒂雠：通“仇”。 ⒃焞焞（屯tún）：盛貌。</p></blockquote><h2 id=179-车攻>【179.车攻】</h2><p>宣王复古也。宣王能内修政事，外攘夷狄，复文武之境土。修车马，备器械，复会诸侯于东都，因田猎而选车徒焉。(8章4句)</p><pre><code>1. 我车既攻，我马既同。四牡庞庞，驾言徂东。
2. 田车既好，田牡孔阜。东有甫草，驾言行狩。
3. 之子于苗，选徒嚣嚣。建旐设旄，搏兽于敖。
4. 驾彼四牡，四牡奕奕。赤芾金舄，会同有绎。
5. 决拾既佽，弓矢既调。射夫既同，助我举柴。
6. 四黄既驾，两骖不猗。不失其驰，舍矢如破。
7. 萧萧马鸣，悠悠旆旌。徒御不惊，大庖不盈。
8. 之子于征，有闻无声。允矣君子，展也大成。
</code></pre><blockquote><p>①庞庞（龙lóng）：躯体充实。驾：驾车。徂（cú）：往，到。 ②畿（基jī）：国都附近的地区。 ③嚣嚣（萧xiāo）：众多。 ④旐（兆zhào）：古代一种画有龟蛇图案的旗。旄（猫māo）：旗杆头上用旄牛尾做装饰的旗。 ⑤奕奕（益yì）：盛貌（形容车马络绎）。 ⑥赤芾（扶fú）：诸侯朝服的一部分，见《曹风·候人》。金舄（细xì）：黄朱色的鞋。有绎（益yì）：犹“绎绎”，盛貌。 ⑦拾：又名遂，就是射韝（韝：音勾gōu.射韝是用熟制兽皮制成的臂套，著在左臂）。佽（次cì）：利。调：指箭的重轻和弓的强弱配合得当。 ⑧两骖（参cān）：左右两侧的马。</p></blockquote><h2 id=180-吉日>【180.吉日】</h2><p>美宣王田也。能慎微接下，无不自尽以奉其上焉。(4章6句)</p><pre><code>1. 吉日维戊，既伯既祷。田车既好，四牡孔阜。升彼大阜，从其群丑。
2. 吉日庚午，既差我马。兽之所同，麀鹿麌麌。漆沮之从，天子之所。
3. 瞻彼中原，其祁孔有。儦儦俟俟，或群或友。悉率左右，以燕天子。
4. 既张我弓，既挟我矢。发彼小豝，殪此大兕。以御宾客，且以酌醴。
</code></pre><blockquote><p>①麀（有yǒu）鹿：母鹿。麌麌（雨yǔ）：兽群聚貌。 ②漆沮（居jū）：古水名，在今陕西省境内。 ③儦儦（标biāo）：众貌。俟俟（是shì）：兽行走貌。 ④豝（八bā）：母猪。 ⑤殪（益yì）：死。 ⑥兕（似sì）：《集传》：“兕，野牛也。” ⑦醴（里lǐ）：甜酒。</p></blockquote><h1 id=小雅-鸿雁之什>小雅·鸿雁之什</h1><h2 id=181-鸿雁>【181.鸿雁】</h2><p>美宣王也。万民离散，不安其居，而能劳来还定安集之，至于矜寡，无不得其所焉。(3章6句)</p><pre><code>1. 鸿雁于飞，肃肃其羽。之子于征，劬劳于野。爰及矜人，哀此鳏寡。
2. 鸿雁于飞，集于中泽。之子于垣，百堵皆作。虽则劬劳，其究安宅？
3. 鸿雁于飞，哀鸣嗷嗷。维此哲人，谓我劬劳。维彼愚人，谓我宣骄。
</code></pre><blockquote><p>①劬（渠qú）：过劳。 ②爰：犹“乃”。矜人：可怜人。鳏寡：老而无配偶者。</p></blockquote><h2 id=182-庭燎>【182.庭燎】</h2><p>美宣王也。因以箴之。(3章5句)</p><pre><code>1. 夜如何其？夜未央，庭燎之光。君子至止，鸾声将将。
2. 夜如何其？夜未艾，庭燎晣晣。君子至止，鸾声哕哕。
3. 夜如何其？夜乡晨，庭燎有辉。君子至止，言观其旂。
</code></pre><blockquote><p>①其（基jī）：语尾助词。 ②将将（枪qiāng）：锵锵，铃声。 ③晣晣（西xī）：小明。 ④哕哕（讳huì）：也是铃声。 ⑤鄉（乡的繁体字）：是“嚮（向）”的假借。 ⑥煇（熏xūn）：烟气。叆叇（艾待àidài）：形容浓云蔽日。 ⑦旂（旗的异体字）：是一种旗子，上绘交龙，有铃。</p></blockquote><h2 id=183-沔水>【183.沔水】</h2><p>规宣王也。(3章8、8、6句)</p><pre><code>1. 沔彼流水，朝宗于海。鴥彼飞隼，载飞载止。嗟我兄弟，邦人诸友。莫肯念乱，谁无父母？
2. 沔彼流水，其流汤汤。鴥彼飞隼，载飞载扬。念彼不迹，载起载行。心之忧矣，不可弭忘。
3. 鴥彼飞隼，率彼中陵。民之讹言，宁莫之惩？我友敬矣，谗言其兴。
</code></pre><blockquote><p>1、沔（免miǎn）：水溢貌。 　　 2、鴥（玉yù）：疾飞的样子。 　　 3、汤汤（商shāng）：《郑笺》：“汤汤，波流盛貌。” 4、、弭（米mǐ）：停止，消除。</p></blockquote><h2 id=184-鹤鸣>【184.鹤鸣】</h2><p>诲宣王也。(2章9句)</p><pre><code>1. 鹤鸣于九皋，声闻于野。鱼潜在渊，或在于渚。 乐彼之园，爰有树檀，其下维萚。他山之石，可以为错。
2. 鹤鸣于九皋，声闻于天。鱼在于渚，或潜在渊。 乐彼之园，爰有树檀，其下维谷。他山之石，可以攻玉。
</code></pre><blockquote><p>1、皋（高gāo）：沼泽。　　 2、萚（拓tuò）：落叶。 　　 3、毂（谷gǔ）：《正义》引陆玑疏：“幽州人谓之毂桑，荆扬人谓之毂，中州人谓之楮（楚chǔ）……捣以为纸，谓之毂皮纸。”</p></blockquote><h2 id=185-祈父>【185.祈父】</h2><p>刺宣王也。(3章4句)</p><pre><code>1. 祈父，予王之爪牙。胡转予于恤，靡所止居？
2. 祈父，予王之爪士。胡转予于恤，靡所厎止？
3. 祈父，亶不聪。胡转予于恤？有母之尸饔。
</code></pre><blockquote><p>1、恤（续xù）：患。　 2、厎（只zhǐ）止：犹“止居”。　 3、亶（胆dǎn）：确实是。　　 4、饔（庸yōng）：熟食。</p></blockquote><h2 id=186-白驹>【186.白驹】</h2><p>大夫刺宣王也。(4章6句)</p><pre><code>1. 皎皎白驹，食我场苗。絷之维之，以永今朝。所谓伊人，于焉逍遥？
2. 皎皎白驹，食我场藿。絷之维之，以永今夕。所谓伊人，于焉嘉客？
3. 皎皎白驹，贲然来思。尔公尔侯，逸豫无期？慎尔优游，勉尔遁思。
4. 皎皎白驹，在彼空谷。生刍一束，其人如玉。毋金玉尔音，而有遐心。
</code></pre><blockquote><p>1、絷（直zhí）：绊马两足。 2、藿（霍huò）：初生的豆。 3、贲（奔bēn）：饰。</p></blockquote><h2 id=187-黄鸟>【187.黄鸟】</h2><p>刺宣王也。(3章7句)</p><pre><code>1. 黄鸟黄鸟，无集于穀，无啄我粟。此邦之人，不我肯穀。言旋言归，复我邦族。
2. 黄鸟黄鸟，无集于桑，无啄我粱。此邦之人，不可与明。言旋言归，复我诸兄。
3. 黄鸟黄鸟，无集于栩，无啄我黍。此邦之人，不可与处。言旋言归，复我诸父。
</code></pre><blockquote><p>1、穀（谷hǔ）：树名，桑科，落叶亚乔木。即楮（楚chǔ）木，皮可造纸。 　 2、栩（许xǔ）：即橡树。</p></blockquote><h2 id=188-我行其野>【188.我行其野】</h2><p>刺宣王也。(3章6句)</p><pre><code>1. 我行其野，蔽芾其樗。婚姻之故，言就尔居。尔不我畜，复我邦家。
2. 我行其野，言采其蓫。婚姻之故，言就尔宿。尔不我畜，言归斯复。
3. 我行其野，言采其葍。不思旧姻，求尔新特。成不以富，亦祗以异。
</code></pre><blockquote><p>1、蔽芾（费fèi）：茂盛的样子。 　　 2、樗（出chū）：《毛传》：“樗，恶木也。” 3、畜：通“慉（续xù）”，好，喜爱。 　　 4、蓫（zhú）：草名。　　 5、（扶fú）：草名。</p></blockquote><h2 id=189-斯干>【189.斯干】</h2><p>宣王考室也。(9章7、5、5、5、5、7、5、7、7句)</p><pre><code>1. 秩秩斯干，幽幽南山。如竹苞矣，如松茂矣。兄及弟矣，式相好矣，无相犹矣。
2. 似续妣祖，筑室百堵，西南其户。爰居爰处，爰笑爰语。
3. 约之阁阁，椓之橐橐。风雨攸除，鸟鼠攸去，君子攸芋。
4. 如跂斯翼，如矢斯棘，如鸟斯革，如翚斯飞，君子攸跻。
5. 殖殖其庭，有觉其楹。哙哙其正，哕哕其冥。君子攸宁。
6. 下莞上簟，乃安斯寝。乃寝乃兴，乃占我梦。吉梦维何？维熊维罴，维虺维蛇。
7. 大人占之：维熊维罴，男子之祥；维虺维蛇，女子之祥。
8. 乃生男子，载寝之床。载衣之裳，载弄之璋。其泣喤喤，朱芾斯皇，室家君王。
9. 乃生女子，载寝之地。载衣之裼，载弄之瓦。无非无仪，唯酒食是议，无父母诒罹。
</code></pre><blockquote><p>01、椓（卓zhuó）：击。橐橐（驮tuó）：敲击的声音。 02、跂（弃qì）：踮起脚跟。 03、跻（基jī）：升。 04、哙哙（快kuài）：犹“快快”，形容堂殿的轩豁宽明。 05、哕哕（惠huì）：犹“煟煟（胃wèi）” ，明亮。 06、莞（关guān）：植物名，生在水中。簟（垫diàn）：苇或竹织成的席。 07、罴（陂pí）：兽名，似熊而高大。 08、虺（悔huǐ）：四脚蛇蜥蜴类。 09、芾（扶fú）：亦作“茀”，古时祭服，。 10、裼（替tì）：又名褓衣，就是婴儿的被。 11、罹（离lí）：忧。</p></blockquote><h2 id=190-无羊>【190.无羊】</h2><p>宣王考牧也。(4章8句)</p><pre><code>1. 谁谓尔无羊？三百维群。谁谓尔无牛？九十其犉。尔羊来思，其角濈濈。尔牛来思，其耳湿湿。
2. 或降于阿，或饮于池，或寝或讹。尔牧来思，何蓑何笠，或负其餱。三十维物，尔牲则具。
3. 尔牧来思，以薪以蒸，以雌以雄。尔羊来思，矜矜兢兢，不骞不崩。麾之以肱，毕来既升。
4. 牧人乃梦，众维鱼矣，旐维旟矣，大人占之；众维鱼矣，实维丰年；旐维旟矣，室家溱溱。
</code></pre><blockquote><p>1、犉（闰阳rún）：七尺的牛。 2、濈濈（及jí）：一作“戢戢”，聚集。 3、骞（千qiān）：亏损。 4、肱（工gōng）：臂。 5、旐（兆zhào）、旟（余yú）：都是用来聚众的旗子。 6、溱溱（珍zhēn）：《潜夫论》引作“蓁蓁”，众多貌。</p></blockquote><h1 id=小雅-节南山之什>小雅·节南山之什</h1><h2 id=191-节南山>【191.节南山】</h2><p>家父刺幽王也。(10章6:8，4:6句)</p><pre><code>1. 节彼南山，维石岩岩。赫赫师尹，民具尔瞻。忧心如惔，不敢戏谈。国既卒斩，何用不监！
2. 节彼南山，有实其猗。赫赫师尹，不平谓何。天方荐瘥，丧乱弘多。民言无嘉，惨莫惩嗟。
3. 尹氏大师，维周之氐；秉国之钧，四方是维。天子是毗，俾民不迷。不吊昊天，不宜空我师。
4. 弗躬弗亲，庶民弗信。弗问弗仕，勿罔君子。式夷式已，无小人殆。琐琐姻亚，则无膴仕。
5. 昊天不佣，降此鞠訩。昊天不惠，降此大戾。君子如届，俾民心阕。君子如夷，恶怒是违。
6. 不吊昊天，乱靡有定。式月斯生，俾民不宁。忧心如酲，谁秉国成？不自为政，卒劳百姓。
7. 驾彼四牡，四牡项领。我瞻四方，蹙蹙靡所骋。
8. 方茂尔恶，相尔矛矣。既夷既怿，如相酬矣。
9. 昊天不平，我王不宁。不惩其心，覆怨其正。
10. 家父作诵，以究王訩。式讹尔心，以畜万邦。
</code></pre><blockquote><p>01、惔（谭tán）：炎的借字 02、瘥（嵯cuó）：病 03、憯（惨cǎn）：犹“曾”或“尚”。 04、氐（底dǐ）：同“柢”，树根。 05、毗（皮pí）：一作“埤（皮pí）”，辅佐。 06、膴（妩wǔ）：厚，腴（瑜yú）美。 07、鞫（居jū）：同“鞠”，穷。 08、戾（立lì）：恶。 09、届（古读如既）：到。 10、阕（却què）（古读如癸guǐ）：息。 11、酲（成chéng）：病酒。 12、蹙蹙（蹴cù）：局缩不得舒展的意思。 13、夷怿（译yì）：是说怨解。 14、讹：同“吪（俄é）”，变化。 15、邦：古音buēng.</p></blockquote><h2 id=192-正月>【192.正月】</h2><p>大夫刺幽王也。(13章8:8,5:6句)</p><pre><code>1. 正月繁霜，我心忧伤。民之讹言，亦孔之将。念我独兮，忧心京京。哀我小心，癙忧以痒。
2. 父母生我，胡俾我瘉？不自我先，不自我后。好言自口，莠言自口。忧心愈愈，是以有侮。
3. 忧心惸惸，念我无禄。民之无辜，并其臣仆。哀我人斯，于何从禄？瞻乌爰止？于谁之屋？
4. 瞻彼中林，侯薪侯蒸。民今方殆，视天梦梦。既克有定，靡人弗胜。有皇上帝，伊谁云憎？
5. 谓山盖卑，为冈为陵。民之讹言，宁莫之惩。召彼故老，讯之占梦。具曰予圣，谁知乌之雌雄！
6. 谓天盖高，不敢不局。谓地盖厚，不敢不蹐。维号斯言，有伦有脊。哀今之人，胡为虺蜴？
7. 瞻彼阪田，有菀其特。天之杌我，如不我克。彼求我则，如不我得。执我仇仇，亦不我力。
8. 心之忧矣，如或结之。今兹之正，胡然厉矣？燎之方扬，宁或灭之？赫赫宗周，褒姒灭之！
9. 终其永怀，又窘阴雨。其车既载，乃弃尔辅。载输尔载，将伯助予！
10. 无弃尔辅，员于尔辐。屡顾尔仆，不输尔载。终逾绝险，曾是不意。
</code></pre><p>1 1. 鱼在于沼，亦匪克乐。潜虽伏矣，亦孔之炤。忧心惨惨，念国之为虐！
1 2. 彼有旨酒，又有嘉肴。洽比其邻，婚姻孔云。念我独兮，忧心殷殷。
1 3. 佌佌彼有屋，蔌蔌方有谷。民今之无禄，天夭是椓。哿矣富人，哀此惸独。</p><blockquote><p>01、癙（鼠shǔ）：忧。痒：病。 02、俾：使。瘉（喻yù）：病。 03、愈愈：犹“瘐瘐（雨yǔ）”，病貌。 04、茕茕（穷qióng）：孤独貌。 05、局：或作“跼（局jú）”，屈曲不伸。 06、厚：大。蹐（脊jí）：小步。 07、蜴（易yì）：蜥蜴。虺（讳huǐ）蜴见人就逃避，用来比喻人的局蹐。 08、杌（务wù）：摇动。我：作者自称。 09、褒姒（似sì）：人名。烕（血xuè，又读灭miè）：古“灭”字。 10、将（枪qiāng）：请，见《卫风o氓》（F-058）篇注。 11、炤（招zhāo）：《中庸》引作“昭”，明白。 12、惨：读作“懆（草cǎo）”，见《陈风o月出》（F-143）篇注。 13、佌佌（此cǐ）：小貌。 14、蔌蔌（速sù）：陋貌。 15、椓（卓zhuó）：打击。 16、哿（葛gě，又读可kě）：喜乐。</p></blockquote><h2 id=193-十月之交>【193.十月之交】</h2><p>大夫刺幽王也。(8章8句)</p><pre><code>1. 十月之交，朔月辛卯。日有食之，亦孔之丑。彼月而微，此日而微；今此下民，亦孔之哀。
2. 日月告凶，不用其行。四国无政，不用其良。彼月而食，则维其常；此日而食，于何不臧。
3. 烨烨震电，不宁不令。百川沸腾，山冢崒崩。高岸为谷，深谷为陵。哀今之人，胡惨莫惩？
4. 皇父卿士，番维司徒，家伯维宰，仲允膳夫，棸子内史，蹶维趣马，禹维师氏。醘妻煽方处。
5. 抑此皇父，岂曰不时？胡为我作，不即我谋？彻我墙屋，田卒氵于莱。曰予不戕，礼则然矣。
6. 皇父孔圣，作都于向。择三有事，亶侯多藏。不慭遗一老，俾守我王。择有车马，以居徂向。
7. 黾勉从事，不敢告劳。无罪无辜，谗口嚣嚣。下民之孽，匪降自天。噂沓背憎，职竞由人。
8. 悠悠我里，亦孔之痗。四方有羡，我独居忧。民莫不逸，我独不敢休。天命不彻，我不敢效我友自逸。
</code></pre><blockquote><p>01、烨烨（夜yè）：《毛传》：“烨烨，震电貌。震，雷也。” 02、冢（肿zhǒng）：《毛传》：“山顶曰冢。” 03、憯（惨cǎn）：同“惨”。 04、皇父（甫fǔ）、棸（邹zōu）子、蹶（贵guì）、楀（举jǔ，又读雨yǔ）：皆为姓氏。 05、彻：通“撤”。 06、汙（污wū）：同“污”，水池阻塞。莱（来lái）：田地荒芜。 07、戕（脏zāng）、礼：《郑笺》：“戕，残也。……礼，下供上役，其道当然。” 08、慭（印yìn）：愿。 09、徂（殂cú）：往，到。 10、黾（敏mǐn）勉：努力，勉力。 11、噂（撙zǔn）沓：喻两面派。 12、痗（昧mèi）：病。</p></blockquote><h2 id=194-雨无正>【194.雨无正】</h2><p>大夫刺幽王也。雨自上下者也，众多如雨，而非所以为政也。(7章2:10.2:8,3:6句)</p><pre><code>1. 浩浩昊天，不骏其德。降丧饥馑，斩伐四国。旻天疾威，弗虑弗图。舍彼有罪，既伏其辜。若此无罪，沦胥以铺。
2. 周宗既灭，靡所止戾。正大夫离居，莫知我勚。三事大夫，莫肯夙夜。邦君诸侯，莫肯朝夕。庶曰式臧，覆出为恶。
3. 如何昊天，辟言不信。如彼行迈，则靡所臻。凡百君子，各敬尔身。胡不相畏，不畏于天？
4. 戎成不退，饥成不遂。曾我暬御，惨惨日瘁。凡百君子，莫肯用讯。听言则答，谮言则退。
5. 哀哉不能言，匪舌是出，维躬是瘁。哿矣能言，巧言如流，俾躬处休！
6. 维曰予仕，孔棘且殆。云不何使，得罪于天子；亦云可使，怨及朋友。
7. 谓尔迁于王都。曰予未有室家。鼠思泣血，无言不疾。昔尔出居，谁从作尔室？
</code></pre><blockquote><p>1、昊（浩hào）天：泛指天。 2、旻（民mín）天：泛指天。 3、戾（立lì）：《毛传》：“戾，定也。” 4、勚（易yì）：疲惫。 5、臻（珍zhēn）：至。 6、暬（谢xiè）御：《毛传》：“暬御，侍御也。瘁（萃cuì），病也。” 憯（惨cǎn）：同“惨”。 7、哿（葛gě）：嘉。</p></blockquote><h2 id=195-小旻>【195.小旻】</h2><p>大夫刺幽王也。(6章3:8,3:7句)</p><pre><code>1. 旻天疾威，敷于下土。谋犹回遹，何日斯沮？谋臧不从，不臧覆用。我视谋犹，亦孔之邛。
2. 潝潝訿訿，亦孔之哀。谋之其臧，则具是违。谋之不臧，则具是依。我视谋犹，伊于胡厎。
3. 我龟既厌，不我告犹。谋夫孔多，是用不集。发言盈庭，谁敢执其咎？如匪行迈谋，是用不得于道。
4. 哀哉为犹，匪先民是程，匪大犹是经。维迩言是听，维迩言是争。如彼筑室于道谋，是用不溃于成。
5. 国虽靡止，或圣或否。民虽靡膴，或哲或谋，或肃或艾。如彼泉流，无沦胥以败。
6. 不敢暴虎，不敢冯河。人知其一，莫知其他。战战兢兢，如临深渊，如履薄冰。
</code></pre><blockquote><p>1、遹（遇yù）：邪僻。 2、沮（举jǔ）：《郑笺》：“沮，止也。” 3、邛（琼qióng）：病。 4、潝潝（细xì）：相互附和貌。訿訿（子zǐ）：不让上级满意。 5、厎（指zhǐ）：《郑笺》：“厎，至也。……行之时何所至乎？” 6、膴（妩wǔ）：法则。 7、艾（易yì）：干练。 8、冯（凭píng）：徒步过河。</p></blockquote><h2 id=196-小宛>【196.小宛】</h2><p>大夫刺宣王也。(6章6句)</p><pre><code>1. 宛彼鸣鸠，翰飞戾天。我心忧伤，念昔先人。明发不寐，有怀二人。
2. 人之齐圣，饮酒温克。彼昏不知，壹醉日富。各敬尔仪，天命不又。
3. 中原有菽，庶民采之。螟蛉有子，蜾蠃负之。教诲尔子，式穀似之。
4. 题彼脊令，载飞载鸣。我日斯迈，而月斯征。夙兴夜寐，毋忝尔所生。
5. 交交桑扈，率场啄粟。哀我填寡，宜岸宜狱。握粟出卜，自何能穀？
6. 温温恭人，如集于木。惴惴小心，如临于谷。战战兢兢，如履薄冰。
</code></pre><blockquote><p>1、宛（晚wǎn）：小貌。 2、戾（立lì）：至。 3、菽：《集传》：“菽，大豆也。” 4、螟蛉、蜾蠃（裹裸guǒluǒ）：《集传》：“螟蛉，桑上小青虫也。蜾蠃，土蜂也，似蜂而小腰。” 5、忝（舔tiǎn）：辱没。 6、填（舔tiǎn）：穷苦。 7、惴惴（坠zhuì）：形容又发愁又害怕的样子。</p></blockquote><h2 id=197-小弁>【197.小弁】</h2><p>刺幽王也。大子之傅作焉。(8章8句)</p><pre><code>1. 弁彼鸴斯，归飞提提。民莫不穀，我独于罹。何辜于天？我罪伊何？心之忧矣，云如之何？
2. 踧踧周道，鞫为茂草。我心忧伤，惄焉如捣。假寐永叹，维忧用老。心之忧矣，疢如疾首。
3. 维桑与梓，必恭敬止。靡瞻匪父，靡依匪母。不属于毛？不罹于里？天之生我，我辰安在？
4. 菀彼柳斯，鸣蜩嘒嘒，有漼者渊，萑苇淠淠。譬彼舟流，不知所届，心之忧矣，不遑假寐。
5. 鹿斯之奔，维足伎伎。雉之朝雊，尚求其雌。譬彼坏木，疾用无枝。心之忧矣，宁莫之知？
6. 相彼投兔，尚或先之。行有死人，尚或墐之。君子秉心，维其忍之。心之忧矣，涕既陨之。
7. 君子信谗，如或酬之。君子不惠，不舒究之。伐木掎矣，析薪扡矣。舍彼有罪，予之佗矣。
8. 莫高匪山，莫浚匪泉。君子无易由言，耳属于垣。无逝我梁，无发我笱。我躬不阅，遑恤我后。
</code></pre><blockquote><p>01、弁（盘pán）：“昪（变biàn）”字的假借，快乐。鸒（遇yù）：鸟名。 02、提提（时shí）：群飞安闲之貌。 03、罹（离lí）：忧。 04、踧踧（迪dí）：平易。 05、鞫（居jū）：同“鞠”，穷，阻塞。 06、惄（逆nì）：忧思。捣：舂（冲chōng）。 07、疢（趁chèn）：热病。如：犹“而”。 08、属（主zhǔ）：连。 09、蜩（条tiáo）：蝉。嘒嘒（慧huì）：蝉声。 10、漼（崔上声cuǐ）：深貌。 11、淠淠（配peì）：草木众盛貌。 12、伎伎（岐qí）：奔貌。 13、雊（够gòu）：雉鸣。 14、坏：读为“瘣（汇huì）”，树木瘿（影yǐng）肿。 15、墐（尽jìn）：埋。 16、掎（几jǐ）：牵引。 17、扡（侈chǐ）：就是顺木柴的丝理赖劈破。 18、佗（驮tuó）：加。 19、耳属（主zhǔ）于垣：是说将有偷听的人贴耳于墙壁，就是今语“壁有耳”的意思。 20、笱（苟gǒu）：捕鱼的竹篓。</p></blockquote><h2 id=198-巧言>【198.巧言】</h2><p>刺幽王也。大夫伤于谗，故作是诗也。(6章8句)</p><pre><code>1. 悠悠昊天，曰父母且。无罪无辜，乱如此幠。昊天已威，予慎无罪。昊天大幠，予慎无辜。
2. 乱之初生，僭始既涵。乱之又生，君子信谗。君子如怒，乱庶遄沮。君子如祉，乱庶遄已。
3. 君子屡盟，乱是用长。君子信盗，乱是用暴。盗言孔甘，乱是用餤。匪其止共，维王之邛。
4. 奕奕寝庙，君子作之。秩秩大猷，圣人莫之。他人有心，予忖度之。跃跃毚兔，遇犬获之。
5. 荏染柔木，君子树之。往来行言，心焉数之。蛇蛇硕言，出自口矣。巧言如簧，颜之厚矣。
6. 彼何人斯？居河之麋。无拳无勇，职为乱阶。既微且尰，尔勇伊何？为犹将多，尔居徒几何？
</code></pre><blockquote><p>01、且（居jū）：《集传》：“且，语词。悠悠，远大之貌。” 02、幠（乎hū）：大。 03、僭（谮zèn）：谗言。涵：含。 04、遄（船chuán）：迅速。沮：终止。 05、餤（谈tán）：增多。 06、邛（穹qióng）：《郑笺》：“邛，病也。小人好为谗佞，既不共其职事，又为王作病。” 07、奕奕（易yì）：《毛传》：“奕奕，大貌。” 08、毚（蝉chán）：兔，狡兔。跃跃（替tì）：《集传》：“跃跃，跳疾貌。” 09、荏染（荏苒rěnrǎn）：柔弱貌。 10、数（蜀shǔ）：《集传》：“数，辨也。” 11、蛇蛇（移yí）：轻薄貌。 12、麋（梅méi）：湄，水边。 13、尰（肿zhǒng）：肿。</p></blockquote><h2 id=199-何人斯>【199.何人斯】</h2><p>苏公刺暴公也。暴公为卿士而谮苏公焉，故苏公作是诗以绝之。(8章6句)</p><pre><code>1. 彼何人斯？其心孔艰。胡逝我梁，不入我门？伊谁云从？维暴之云。
2. 二人从行，谁为此祸？胡逝我梁，不入唁我？始者不如今，云不我可
3. 彼何人斯？胡逝我陈？我闻其声，不见其身。不愧于人？不畏于天？
4. 彼何人斯？其为飘风。胡不自北？胡不自南？胡逝我梁？絺搅我心。
5. 尔之安行，亦不遑舍。尔之亟行，遑脂尔车。壹者之来，云何其盱。
6. 尔还而入，我心易也。还而不入，否难知也。壹者之来，俾我絺也。
7. 伯氏吹埙，仲氏吹篪。及尔如贯，谅不我郑出此三物，以诅尔斯。
8. 为鬼为蜮，则不可得。有靦面目，视人罔极。作此好歌，以极反侧。
</code></pre><blockquote><p>1、唁（燕yàn）：《集传》：“唁，吊失位也。” 2、盱（续xù）：忧。《集传》：“盱，望也。” 3、祇（其qí）：《毛传》：“祇，病也。” 4、埙（勋xūn，又读喧xuān）：古代吹奏乐器。土制。篪（持chí）：横笛。 5、蜮（域yù）：短狐。 6、靦（舔tiǎn）：露脸见人。</p></blockquote><h2 id=200-巷伯>【200.巷伯】</h2><p>刺幽王也。寺人伤于谗，故作是诗也。(7章4:4,5,8,6句)</p><pre><code>1. 萋兮斐兮，成是贝锦。彼谮人者，亦已大甚！
2. 哆兮侈兮，成是南箕。彼谮人者，谁适与谋。
3. 缉缉翩翩，谋欲谮人。慎尔言也，谓尔不信。
4. 捷捷幡幡，谋欲谮言。岂不尔受？既其女迁。
5. 骄人好好，劳人草草。苍天苍天，视彼骄人，矜此劳人。
6. 彼谮人者，谁适与谋？取彼谮人，投畀豺虎。豺虎不食，投畀有北。有北不受，投畀有昊！
7. 杨园之道，猗于亩丘。寺人孟子，作为此诗。凡百君子，敬而听之。
</code></pre><blockquote><p>1、谮（谮zèn）人：谗害别人的人。 2、哆（耻chǐ）：张口。侈（耻chǐ）：大。 3、適（敌dí）：专主。 4、缉：本字是“咠（弃qì）”，附耳私语。翩翩：是“谝谝（骈pián）”的假借，谝是巧佞之言。 5、捷捷：犹“缉缉”。幡幡（番fān）：犹“翩翩”。 6、矜（今jīn）：哀怜。 7、畀（必bì）：与。 8、猗（倚yǐ）：加。</p></blockquote><h1 id=小雅-谷风之什>小雅·谷风之什</h1><h2 id=201-谷风>【201.谷风】</h2><p>刺幽王也。天下俗薄，朋友道绝焉。(3章6句)</p><pre><code>1. 习习谷风，维风及雨。将恐将惧，维予与女。将安将乐，女转弃予。
2. 习习谷风，维风及颓。将恐将惧，置予于怀。将安将乐，弃予如遗。
3. 习习谷风，维山崔嵬。无草不死，无木不萎。忘我大德，思我小怨。
</code></pre><blockquote><p>1、颓（tuí）：暴风由上而下。</p></blockquote><h2 id=202-蓼莪>【202.蓼莪】</h2><p>刺幽王也。民人劳苦，孝子不得终养尔。(6章4:4,2:8句)</p><pre><code>1. 蓼蓼者莪，匪莪伊蒿。哀哀父母，生我劬劳。
2. 蓼蓼者莪，匪莪伊蔚。哀哀父母，生我劳瘁。
3. 瓶之罄矣，维罍之耻。鲜民之生，不如死之久矣。
4. 无父何怙？无母何恃？出则衔恤，入则靡至。
5. 父兮生我，母兮鞠我。抚我畜我，长我育我，顾我复我，出入腹我。欲报之德。昊天罔极！
6. 南山烈烈，飘风发发。民莫不穀，我独何害！南山律律，飘风弗弗。民莫不穀，我独不卒！
</code></pre><blockquote><p>01、蓼（鹿lù）：《毛传》：“蓼，长大貌。” 莪（俄é）：莪蒿，野草名。 02、劬（渠qú）：劳苦。 03、蔚（未wèi）：《说文o艸部》：“蔚，牡蒿也。” 04、罄（庆qìng）：尽。 05、罍（擂léi）：酒器。 06、鲜（显xiǎn）：《毛传》：“鲜，寡也。” 07、怙（沪hù）：依靠。 08、恤（续xù）：忧。 09、鞠（居jū）：养育。 10、拊（抚fǔ）：抚摸。</p></blockquote><h2 id=203-大东>【203.大东】</h2><p>刺乱也。东国困于役而伤于财，谭大夫作是诗以告病焉。(7章8句)</p><pre><code>1. 有饛簋飧，有捄棘匕。周道如砥，其直如矢。君子所履，小人所视。眷言顾之，潸焉出涕。
2. 小东大东，杼柚其空。纠纠葛屦，可以履霜。佻佻公子，行彼周行。既往既来，使我心疚。
3. 有冽氿泉，无浸获薪。契契寤叹，哀我惮人。薪是获薪，尚可载也。哀我惮人，亦可息也。
4. 东人之子，职劳不来。西人之子，粲粲衣服。舟人之子，熊罴是裘。私人之子，百僚是试。
5. 或以其酒，不以其浆。鞙鞙佩璲，不以其长。维天有汉，监亦有光。跂彼织女，终日七襄。
6. 虽则七襄，不成报章。彼牵牛，不以服箱。东有启明，西有长庚。有捄天毕，载施之行。
7. 维南有箕，不可以簸扬。维北有斗，不可以挹酒浆。维南有箕，载翕其舌。维北有斗，西柄之揭。
</code></pre><blockquote><p>01、饛（蒙méng）：食物满器之貌。簋（鬼guǐ）：古读如“九”，盛食品的器具，圆筒形。 02、捄（求qiú）：通作“觩”，角上曲而长之貌，形容匕柄的形状。 03、砥（抵dǐ）：磨刀石，磨物使平也叫砥。 04、睠（眷juàn）：“眷”的异体字。回顾之貌。 05、潸（衫shān）：涕下貌。 06、杼柚（柱逐zhùzhú）：是织机上的两个部分。 07、纠纠葛屦（句jù），可以履霜：此二句见《魏风·葛屦》篇。 08、佻佻（条tiáo）：《释文》引《韩诗》作“嬥嬥（挑tiǎo）”，美好。 09、冽（列liè）：寒。氿（轨guǐ）：从旁出，流道狭长的泉叫做“氿泉”。 10、惮（但dàn）：亦作“瘅（但dàn）”。 11、鞙鞙（捐juān）：《尔雅》作“琄琄（眩xuàn，又读捐juān）”，玉圆貌。璲（遂suì）：“瑞”字的假借，宝玉。 12、跂（齐qí）：歧。 13、睆（缓huǎn）：明貌。 14、施（易yì）：犹“张”。行：路。 15、挹（易yì）：用勺酌水。 16、翕（吸xī）：读为“歙”，缩。</p></blockquote><h2 id=204-四月>【204.四月】</h2><p>大夫刺幽王也。在位贪残，下国构祸，怨乱并兴焉。(8章4句)</p><pre><code>1. 四月维夏，六月徂署。先祖匪人，胡宁忍予？
2. 秋日凄凄，百卉具腓。乱离瘼矣，爰其适归？
3. 冬日烈烈，飘风发发。民莫不穀，我独何害？
4. 山有嘉卉，侯栗侯梅。废为残贼，莫知其尤！
5. 相彼泉水，载清载浊。我日构祸，曷云能穀？
6. 滔滔江汉，南国之纪。尽瘁以仕，宁莫我有？
7. 匪鹑匪鸢，翰飞戾天。匪鳣匪鲔，潜逃于渊。
8. 山有蕨薇，隰有杞桋。君子作歌，维以告哀。
</code></pre><blockquote><p>1、徂（殂cú）：始。 2、腓（肥féi）：通“痱”，枯萎。 3、离瘼（莫mò）：《毛传》：“离，忧。瘼，病。适，之也。” 4、鹑（团tuán）：雕。鸢（渊yuān）：鹰。 5、鳣（粘zhān）、鲔（委wěi）：鱼名。</p></blockquote><h2 id=205-北山>【205.北山】</h2><p>大夫刺幽王也。役使不均，己劳于从事，而不得养其父母焉。(6章3:6,3:4句)</p><pre><code>1. 陟彼北山，言采其杞。偕偕士子，朝夕从事。王事靡盬，忧我父母。
2. 溥天之下，莫非王土；率土之滨，莫非王臣。大夫不均，我从事独贤。
3. 四牡彭彭，王事傍傍。嘉我未老，鲜我方将。旅力方刚，经营四方。
4. 或燕燕居息，或尽瘁事国；或息偃在床，或不已于行。
5. 或不知叫号，或惨惨劬劳；或栖迟偃仰，或王事鞅掌。
6. 或湛乐饮酒，或惨惨畏咎；或出入风议，或靡事不为。
</code></pre><blockquote><p>1、盬（古gǔ）：止息。 2、溥（普pǔ）：犹“普”。 3、湛（耽dān）：乐。</p></blockquote><h2 id=206-无将大车>【206.无将大车】</h2><p>大夫悔将小人也。(3章4句)</p><pre><code>1. 无将大车，祇自尘兮。无思百忧，祇自疧兮。
2. 无将大车，维尘冥冥。无思百忧，不出于颎。
3. 无将大车，维尘雍兮。无思百忧，祇自重兮。
</code></pre><blockquote><p>1、将（降jiàng）：推。 2、疧（齐qí）：忧病。 3、颎（窘jiǒng）：光明。 4、重（众zhòng）：沉重，劳累。</p></blockquote><h2 id=207-小明>【207.小明】</h2><p>大夫悔仕于乱世也。(5章3:12,2:6句)</p><pre><code>1. 明明上天，照临下土。我征徂西，至于艽野。二月初吉，载离寒暑。心之忧矣，其毒大苦。念彼共人，涕零如雨。岂不怀归？畏此罪罟！
2. 昔我往矣，日月方除。曷云其还？岁聿云莫。念我独兮，我事孔庶。心之忧矣，惮我不暇。念彼共人，眷眷怀顾！岂不怀归？畏此谴怒。
3. 昔我往矣，日月方奥。曷云其还？政事愈蹙。岁聿云莫，采萧获菽。心之忧矣，自诒伊戚。念彼共人，兴言出宿。岂不怀归？畏此反覆。
4. 嗟尔君子，无恒安处。靖共尔位，正直是与。神之听之，式穀以女。
5. 嗟尔君子，无恒安息。靖共尔位，好是正直。神之听之，介尔景福。
</code></pre><blockquote><p>1、艽（求qiú）野：远郊荒野。 2、共（工gōng）人：“共人，僚友之处者也。” 3、罟（古gǔ）：网。 4、聿（遇yù）：古汉语助词，用在句首或句中。 5、睠睠（眷juàn）：怀念貌。 6、奥（遇yù）：暖。 7、蹙（促cù）：急。《传疏》：“蹙，促也。”</p></blockquote><h2 id=208-鼓钟>【208.鼓钟】</h2><p>刺幽王也。(4章5句)</p><pre><code>1. 鼓钟将将，淮水汤汤，忧心且伤。淑人君子，怀允不忘。
2. 鼓钟喈喈，淮水湝湝，忧心且悲。淑人君子，其德不回。
3. 鼓钟伐鼛，淮有三洲，忧心且妯。淑人君子，其德不犹。
4. 鼓钟钦钦，鼓瑟鼓琴，笙磬同音。以雅以南，以龠不僭。
</code></pre><blockquote><p>1、将将（锵qiāng）、汤汤（商shāng）：《集传》：“将将，声也。汤汤，沸腾之貌。” 2、喈喈（接jiē）：钟声。 3、湝湝（接jiē）：水疾流貌。 4、鼛（高gāo）：《毛传》：“鼛，大鼓也。” 5、妯（抽chōu）：激动。《郑笺》：“妯之言悼也。” 6、龠（月yuè）：排箫。僭（见jiàn）：乱。</p></blockquote><h2 id=209-楚茨>【209.楚茨】</h2><p>刺幽王也。政烦赋重，田莱多荒，饥馑降丧，民卒流亡，祭祀不飨，故君子思古焉。(6章12句)</p><pre><code>1. 楚楚者茨，言抽其棘，自昔何为？我蓺黍稷。我黍与与，我稷翼翼。我仓既盈，我庾维亿。以为酒食，以享以祀，以妥以侑，以介景福。
2. 济济跄跄，絜尔牛羊，以往烝尝。或剥或亨，或肆或将。祝祭于祊，祀事孔明。先祖是皇，神保是飨。孝孙有庆，报以介福，万寿无疆！
3. 执爨踖踖，为俎孔硕，或燔或炙。君妇莫莫，为豆孔庶。为宾为客，献酬交错。礼仪卒度，笑语卒获。神保是格，报以介福，万寿攸酢！
4. 我孔戁矣，式礼莫愆。工祝致告，徂赉孝孙。苾芬孝祀，神嗜饮食。卜尔百福，如几如式。既齐既稷，既匡既敕。永锡尔极，时万时亿！
5. 礼仪既备，钟鼓既戒，孝孙徂位，工祝致告，神具醉止，皇尸载起。鼓钟送尸，神保聿归。诸宰君妇，废彻不迟。诸父兄弟，备言燕私。
6. 乐具入奏，以绥后禄。尔肴既将，莫怨具庆。既醉既饱，小大稽首。神嗜饮食，使君寿考。孔惠孔时，维其尽之。子子孙孙，勿替引之！
</code></pre><blockquote><p>01、蓺（艺yì）：通“艺”，种植。 02、庾（雨yǔ）：露天谷仓。 03、侑（右yòu）：劝饮劝食。 04、烝（蒸zhēng）尝：《郑笺》：“冬祭曰烝，秋祭曰尝。” 05、祊（崩bēng）：庙门。 06、爨（篡cuàn）：灶。踖踖（及jí）：恭敬勤敏。 07、俎（阻zǔ）：盛肉的礼器。 08、燔（凡fán）、炙（至zhì）：《郑笺》：“燔，燔肉也。炙，肝炙也。” 09、酢（坐zuò）：《毛传》：“酢，报也。”《 10、熯（赧nǎn）：敬惧。通“戁（赧nǎn）”。（熯：又读汉hàn） 11、愆（牵qiān）：过失。 12、苾（闭bì）：馨香。 13、孝孙徂（cú）位：《郑笺》：“孝孙往位君堂下西面位也。”</p></blockquote><h2 id=210-信南山>【210.信南山】</h2><p>刺幽王也。不能修成王之业，疆理天下，以奉禹功，故君子思古焉。(6章6句)</p><pre><code>1. 信彼南山，维禹甸之。畇畇原隰，曾孙田之。我疆我理，南东其亩。
2. 上天同云。雨雪雰雰，益之以霡霂。既优既渥，既沾既足。生我百谷。
3. 疆埸翼翼，黍稷彧彧。曾孙之穑，以为酒食。畀我尸宾，寿考万年。
4. 中田有庐，疆埸有瓜。是剥是菹，献之皇祖。曾孙寿考，受天之祜。
5. 祭以清酒，从以骍牡，享于祖考。执其鸾刀，以启其毛，取其血膋。
6. 是烝是享，苾苾芬芬。祀事孔明，先祖是皇。报以介福。万寿无疆。
</code></pre><blockquote><p>01、甸（垫diàn）：治田。 02、畇畇（匀yún）：平坦整齐貌。 03、雰雰（分fēn）：纷纷。 04、霡霂（脉木màimù）：小雨。 05、渥（握wò）、沾（粘zhān）：《集传》：“优、渥、沾、足，皆饶洽之意也。” 06、埸（异yì）：畔。田界。 07、彧彧（遇yù）：茂盛貌。 08、畀（毕bì）：给予。 09、庐：“芦”之假借，即萝卜。 10、菹（租zū）：盐渍。《毛传》：“剥瓜为菹也。” 11、祜（户hù）：《郑笺》：“皇，君。祜，福也。” 12、骍（新xīn）：毛皮红色的马或牛。 13、膋（辽liáo）：脂膏。 14、烝（蒸zhēng）：《集传》：“烝，进也。或曰冬祭名。” 15、苾苾（闭bì）芬芬：《郑笺》：“既有牲物而进献之，苾苾芬芬然香，祀礼于是则明也。”</p></blockquote><h1 id=小雅-甫田之什>小雅·甫田之什</h1><h2 id=211-甫田>【211.甫田】</h2><p>刺幽王也。君子伤今而思古焉。(4章10句)</p><pre><code>1. 倬彼甫田，岁取十千。我取其陈，食我农人。自古有年。今适南亩，或耘或耔。黍稷薿薿，攸介攸止，烝我髦士。
2. 以我齐明，与我牺羊，以社以方。我田既臧，农夫之庆。琴瑟击鼓，以御田祖。以祈甘雨，以介我稷黍，以穀我士女。
3. 曾孙来止，以其妇子。馌彼南亩，田畯至喜。攘其左右，尝其旨否。禾易长亩，终善且有。曾孙不怒，农夫克敏。
4. 曾孙之稼，如茨如梁。曾孙之庾，如坻如京。乃求千斯仓，乃求万斯箱。黍稷稻粱，农夫之庆。报以介福，万寿无疆。
</code></pre><blockquote><p>1、倬（捉zhuō）：大。 2、耘、耔（子zǐ）：《毛传》：“耘，除草也。耔，雍（壅）本也。” 3、薿薿（拟nǐ）：茂繁貌。 4、烝（蒸zhēng）：召。髦（茂mào）士：田官。 5、御（遇yù）：迎接。 6、馌（叶yè）：送饭。 7、攘（让ràng）：《集传》：“攘，取。” 8、茨（次cì）：草屋顶。 9、庾（雨yǔ）：《郑笺》：“庾，露积谷也。”</p></blockquote><h2 id=212-大田>【212.大田】</h2><p>刺幽王也。言矜寡不能自存焉。(4章2:8,2:9句)</p><pre><code>1. 大田多稼，既种既戒，既备乃事。以我覃耜，俶载南亩。播厥百谷，既庭且硕，曾孙是若。
2. 既方既皂，既坚既好，不稂不莠。去其螟螣，及其蟊贼，无害我田稚。田祖有神，秉畀炎火。
3. 有渰萋萋，兴雨祈祈。雨我公田，遂及我私。彼有不获稚，此有不敛穧，彼有遗秉，此有滞穗，伊寡妇之利。
4. 曾孙来止，以其妇子。馌彼南亩，田畯至喜。来方禋祀，以其骍黑，与其黍稷。以享以祀，以介景福。
</code></pre><blockquote><p>01、戒（古音记jì）：修农具。 02、覃：剡（掩yǎn）字的假借，锐利。耜（似sì）：似犁的农具。 03、俶（处chù）：始。 04、皁（皂zào）：谷实才结成的状态。 05、稂（郎láng）：禾粟之生穗而不充实的，又叫“童梁”。莠（有yǒu）：草名。 06、螟（冥míng）：吃苗心的小青虫。螣（特tè）：《说文》作“蟘”，虫名。 07、蟊（矛máo）：吃苗根的虫。 08、畀（必bì）：付。 09、渰（掩yǎn）：云起貌。 10、穧（剂jì）：收割。 11、禋（因yīn）：精洁致祭。 12、骍（辛xīn）：赤色牲。黑：古音hī。</p></blockquote><h2 id=213-瞻彼洛矣>【213.瞻彼洛矣】</h2><p>刺幽王也。思古明王能爵命诸侯，赏善罚恶焉。(3章6句)</p><pre><code>1. 瞻彼洛矣，维水泱泱。君子至止，福禄如茨。韎韐有奭，以作六师。
2. 瞻彼洛矣，维水泱泱。君子至止，鞸琫有珌。君子万年，保其家室。
3. 瞻彼洛矣，维水泱泱。君子至止，福禄既同。君子万年，保其家邦。
</code></pre><blockquote><p>1、茨（次cì）：草屋顶，喻多。” 2、韎韐（魅阁mèigé）：红色皮制蔽膝。奭（事shì）：赤色。 3、鞸琫（比绷bǐběng）：有纹饰的刀鞘。珌（必bì）：刀鞘下饰。</p></blockquote><h2 id=214-裳裳者华>【214.裳裳者华】</h2><p>刺幽王也。古之仕者世禄。小人在位则谗谄并进，弃贤者之类，绝功臣之世焉。(4章6句)</p><pre><code>1. 裳裳者华，其叶湑兮。我觏之子，我心写兮。我心写兮，是以有誉处兮。
2. 裳裳者华，芸其黄矣。我觏之子，维其有章矣。维其有章矣，是以有庆矣。
3. 裳裳者华，或黄或白。我觏之子，乘其四骆。乘其四骆，六辔沃若。
4. 左之左之，君子宜之。右之右之，君子有之。维其有之，是以似之。
</code></pre><blockquote><p>1、湑（许xǔ）：茂盛貌。 2、觏（够gòu）：遇见。 3、骆（落luò）：黑鬃的白马。</p></blockquote><h2 id=215-桑扈>【215.桑扈】</h2><p>刺幽王也。君臣上下，动无礼文焉。(4章4句)</p><pre><code>1. 交交桑扈，有莺其羽。君子乐胥，受天之祜。
2. 交交桑扈，有莺其领。君子乐胥，万邦之屏。
3. 之屏之翰，百辟为宪。不戢不难，受福不那。
4. 兕觥其觩，旨酒思柔。彼交匪敖，万福来求。
</code></pre><blockquote><p>1、湑（许xǔ）：茂盛貌。 2、觏（够gòu）：遇见。 3、骆（落luò）：黑鬃的白马。</p></blockquote><h2 id=216-鸳鸯>【216.鸳鸯】</h2><p>诸公刺幽王也。暴戾无亲，不能宴乐同姓，亲睦九族，孤危将亡，故作是诗也。(4章4句)</p><pre><code>1. 鸳鸯于飞，毕之罗之。君子万年，福禄宜之。
2. 鸳鸯在梁，戢其左翼。君子万年，宜其遐福。
3. 宜其遐福。乘马在厩，摧之秣之。君子万年，福禄艾之。
4. 乘马在厩，秣之摧之。君子万年，福禄绥之。
</code></pre><blockquote><p>1、戢（及jí）：收敛。 2、遐（峡xiá）：长久。 3、厩（旧jiù）：马棚，泛指牲口棚。 4、摧（错cuò）：铡碎的草。秣（莫mò）：用来喂马的杂谷。 5、绥（虽suī）：安定。</p></blockquote><h2 id=217-頍弁>【217.頍弁】</h2><p>诸公刺幽王也。暴戾无亲，不能宴乐同姓，亲睦九族，孤危将亡，故作是诗也。(3章12句)</p><pre><code>1. 有頍者弁，实维伊何？尔酒既旨，尔肴既嘉。岂伊异人？兄弟匪他。茑与女萝，施于松柏。未见君子，忧心奕奕；既见君子，庶几说怿。
2. 有頍者弁，实维何期？尔酒既旨，尔肴既时。岂伊异人？兄弟具来。茑与女萝，施于松上。未见君子，忧心怲怲；既见君子，庶几有臧。
3. 有頍者弁，实维在首。尔酒既旨，尔肴既阜。岂伊异人？兄弟甥舅。如彼雨雪，先集维霰。死丧无日，无几相见。乐酒今夕，君子维宴。
</code></pre><blockquote><p>1、頍（窥kuǐ）：戴帽子的样子。弁（变biàn）：皮帽。 2、茑（鸟niǎo）：菟丝花。 3、施（易yì）：延及。 4、奕奕（易yì）：《集传》：“奕奕，忧心无所薄也。” 5、说：通“悦”。怿（易yì）：欢喜，高兴。 6、何期（机jī）：《郑笺》：“何期，犹伊何也。期，辞也。” 7、怲怲（柄bǐng）：忧愁貌。 8、阜（富fù）：多。 9、霰（献xiàn）：《集传》：“霰，雪之始凝者也。将大雨雪，必先微温，雪自上下，遇温气而搏谓之霰，久而寒胜，则大雪矣。”</p></blockquote><h2 id=218-车舝>【218.车舝】</h2><p>大夫刺幽王也。襃姒嫉妬，无道并进，谗巧败国，德泽不加于民。周人思得贤女以配君子，故作是诗也。(5章6句)</p><pre><code>1. 间关车之舝兮，思娈季女逝兮。匪饥匪渴，德音来括。虽无好友？式燕且喜。
2. 依彼平林，有集维鷮。辰彼硕女，令德来教。式燕且誉，好尔无射。
3. 虽无旨酒？式饮庶几。虽无嘉肴？式食庶几。虽无德与女？式歌且舞？
4. 陟彼高冈，析其柞薪。析其柞薪，其叶湑兮。鲜我觏尔，我心写兮。
5. 高山仰止，景行行止。四牡騑騑，六辔如琴。觏尔新婚，以慰我心。
</code></pre><blockquote><p>1、娈（峦luán）：美好。 2、鷮（交jiāo）：《诗缉》：“鷮，长尾雉也。” 3、射（易yì）：厌弃。 4、湑（许xǔ）：《释文》：“湑，茂盛也。” 5、鲜、觏（够gòu）：《郑笺》：“鲜，善。觏，见也。” 6、景行（航háng）：大道。 7、騑騑（非fēi）：《传疏》：“《四牡》传云：騑騑，行不止之貌。”</p></blockquote><h2 id=219-青蝇>【219.青蝇】</h2><p>大夫刺幽王也。(3章4句)</p><pre><code>1. 营营青蝇，止于樊。岂弟君子，无信谗言。
2. 营营青蝇，止于棘。谗人罔极，交乱四国。
3. 营营青蝇，止于榛。谗人罔极，构我二人。
</code></pre><blockquote><p>1、营营：小声，犹“嘤嘤”。 2、樊：竹篱笆。 3、岂弟（凯替kǎitì）：《郑笺》：“岂弟，乐易也。” 4、罔极：何楷《诗经世本古义》：“罔极，谓阴险变幻，无所底极。人罔极，则其言亦罔极也。” 5、构：挑拨，离间。</p></blockquote><h2 id=220-宾之初筵>【220.宾之初筵】</h2><p>卫武公刺时也。幽王荒废，媟近小人，饮酒无度，天下化之，君臣上下沈湎淫液。武公既入，而作是诗也。(5章14句)</p><pre><code>1. 宾之初筵，左右秩秩。笾豆有楚，殽核维旅。酒既和旨，饮酒孔偕。钟鼓既设，举酬逸逸。大侯既抗，弓矢斯张。射夫既同，献尔发功。发彼有的，以祈尔爵。
2. 籥舞笙鼓，乐既和奏。烝衎烈祖，以洽百礼。百礼既至，有壬有林。锡尔纯嘏，子孙其湛。其湛曰乐，各奏尔能。宾载手仇，室人入又。酌彼康爵，以奏尔时。
3. 宾之初筵，温温其恭。其未醉止，威仪反反。曰既醉止，威仪幡幡。舍其坐迁，屡舞仙仙。其未醉止，威仪抑抑。曰既醉止，威仪抑抑。是曰既醉，不知其秩。
4. 宾既醉止，载号载呶。乱我笾豆，屡舞僛僛。是曰既醉，不知其邮。侧弁之俄，屡舞傞傞。既醉而出，并受其福。醉而不出，是谓伐德。饮酒孔嘉，维其令仪。
5. 凡此饮酒，或醉或否。既立之监，或佐之史。彼醉不臧，不醉反耻。式勿从谓，无俾大怠。匪言勿言，匪由勿语。由醉之言，俾出童羖。三爵不识，矧敢多又。
</code></pre><blockquote><p>01、殽（肴yáo）：同“肴”。 02、籥（乐yuè）：《毛传》：“秉籥而舞，与笙鼓相应。” 03、烝（蒸zhēng）：进。衎（看kàn）：娱乐。 04、纯嘏（谷gǔ）：大福。 05、仙仙（先xiān）：《集传》：“迁，徙。屡，数。仙仙，轩举之状。” 06、怭怭（必bì）：轻薄粗鄙貌。 07、呶（挠náo）：喧哗。 08、僛僛（七qī）：身体歪斜貌。 09、傞傞（缩suō）：舞不止貌。 10、童羖（谷gǔ）：无角黑色公羊，世上本不存在。 11、矧（审shěn）：况且。</p></blockquote><h1 id=小雅-鱼藻之什-14>小雅·鱼藻之什-14</h1><h2 id=221-鱼藻>【221.鱼藻】</h2><p>刺幽王也。言万物失其性，王居镐京，将不能以自乐，故君子思古之武王焉。(3章4句)</p><pre><code>1. 鱼在在藻，有颁其首。王在在镐，岂乐饮酒。
2. 鱼在在藻，有莘其尾。王在在镐，饮酒乐岂。
3. 鱼在在藻，依于其蒲。王在在镐，有那其居。
</code></pre><blockquote><p>1、颁（坟fén）：大首貌。 2、岂（凯kǎi）：欢乐。 3、莘（申shēn）：长。 4、那（挪nuó）：安闲貌。</p></blockquote><h2 id=222-采菽>【222.采菽】</h2><p>刺幽王也。侮慢诸侯。诸侯来朝，不能锡命以礼，数征会之，而无信义。君子见微而思古焉。(5章8句)</p><pre><code>1. 采菽采菽，筐之莒之。君子来朝，何锡予之？虽无予之？路车乘马。又何予之？玄衮及黼。
2. 觱沸槛泉，言采其芹。君子来朝，言观其旂。其旂淠淠，鸾声嘒嘒。载骖载驷，君子所届。
3. 赤芾在股，邪幅在下。彼交匪纾，天子所予。乐只君子，天子命之。乐只君子，福禄申之。
4. 维柞之枝，其叶蓬蓬。乐只君子，殿天子之邦。乐只君子，万福攸同。平平左右，亦是率从。
5. 汎汎杨舟，绋纚维之。乐只君子，天子葵之。乐只君子，福禄膍之。优哉游哉，亦是戾矣。
</code></pre><blockquote><p>01、菽（舒shū）：《郑笺》：“菽，大豆也。” 02、莒（九jiǔ）：圆筐。 03、衮（滚gǔn）：有卷龙图纹的衣服。黼（辅fǔ）：黑白相间礼服。 04、觱（必bì）沸：泉水翻腾貌。 05、淠淠（佩pèi）、嘒嘒（会huì）：《毛传》：“淠淠，动也。嘒嘒，中节也。” 06、芾（伏fú）：《郑笺》：“芾，太古蔽膝之象也。冕服谓之芾，其他服谓之韠（闭bì）。” 07、万福攸（忧yōu）同：《集传》：“为万福之所聚。” 08、平平（蹁pián）：《毛传》：“平平，辩治也。” 09、绋（伏fú）：系船的麻绳。纚（黎lí）：拉船的竹索。 10、膍（皮pí）：厚赐。 11、戾（立lì）：止，定。</p></blockquote><h2 id=223-角弓>【223.角弓】</h2><p>父兄刺幽王也。不亲九族而好谗佞，骨肉相怨，故作是诗也。(8章4句)</p><pre><code>1. 骍骍角弓，翩其反矣。兄弟婚姻，无胥远矣。
2. 尔之远矣，民胥然矣。尔之教矣，民胥效矣。
3. 此令兄弟，绰绰有裕。不令兄弟，交相为愈。
4. 民之无良，相怨一方。受爵不让，至于已斯亡。
5. 老马反为驹，不顾其后。如食宜饇，如酌孔取。
6. 毋教猱升木，如涂涂附。君子有徽猷，小人与属。
7. 雨雪瀌瀌，见晛曰消。莫肯下遗，式居娄骄。
8. 雨雪浮浮，见晛曰流。如蛮如髦，我是用忧。
</code></pre><blockquote><p>1、骍骍（辛xīn）：调和貌。 2、瘉（遇yù）：病。 3、饇（遇yù）：饱。 4、猱（挠náo）：《毛传》：“猱，猿属。涂，泥。附，著也。” 5、晛（限xiàn）：日气。 6、娄（屡lǚ）：屡次。 7、髦（毛máo）：西南部族名。</p></blockquote><h2 id=224-菀柳>【224.菀柳】</h2><p>刺幽王也。暴虐无亲，而刑罚不中，诸侯皆不欲朝。言王者之不可朝事也。(3章6句)</p><pre><code>1. 有菀者柳，不尚息焉。上帝甚蹈，无自暱焉。俾予靖之，后予极焉。
2. 有菀者柳，不尚愒焉。上帝甚蹈，无自瘵焉。俾予靖之，后予迈焉。
3. 有鸟高飞，亦傅于天。彼人之心，于何其臻。曷予靖之，居以凶矜。
</code></pre><blockquote><p>1、菀（遇yù）：《毛传》：“菀，茂木也。” 2、暱（逆nì）：病。 3、靖：谋划。极：放逐。 4、愒（器qì）：同“憩”，休息。 5、瘵（债zhài）：病。</p></blockquote><h2 id=225-都人士>【225.都人士】</h2><p>周人刺衣服无常也。古者长民，衣服不贰，从容有常，以齐其民，则民德归壹。伤今不复见古人也。(7章8句)</p><pre><code>1. 彼都人士，狐裘黄黄。其容不改，出言有章。行归于周，万民所望。
2. 彼都人士，台笠缁撮。彼君子女，绸直如发。我不见兮，我心不说。
3. 彼都人士，充耳琇实。彼君子女，谓之尹吉。我不见兮，我心苑结。
4. 彼都人士，垂带而厉。彼君子女，卷发如虿。我不见兮，言从之迈。
5. 匪伊垂之，带则有余。匪伊卷之，发则有旟。我不见兮，云何盱矣。
</code></pre><blockquote><p>1、都（督dū）：美。 2、撮（搓cuō）：带子。 3、绸：通“稠”。 4、琇（秀xiù）：《毛传》：“琇，美石也。” 5、苑（遇yù，又读允yǔn）：积压；蕴结 6、卷（拳quán）：发束翘起。虿（chài）：虫名，尾巴上翘。 7、旟（于yú）：扬。 8、盱（需xū）：《传疏》：“《卷耳》传：‘盱，忧也。’言忧伤之深也。”</p></blockquote><h2 id=226-采绿>【226.采绿】</h2><p>刺怨旷也。幽王之时，多怨旷者也。(4章4句)</p><pre><code>1. 终朝采绿，不盈一匊。予发曲局，薄言归沐。
2. 终朝采蓝，不盈一襜。五日为期，六日不詹。
3. 之子于狩，言韔其弓。之子于钓，言纶之绳。
4. 其钓维何？维鲂及鱮。维鲂及鱮，薄言观者。
</code></pre><blockquote><p>1、绿：一作“菉（禄lù）”，草名。又名王刍。匊（居jū）：即掬。 2、襜（搀chān）：指衣服遮着前面的部分，蔽膝或前裳。 3、韔（畅chàng）：藏弓的套子。 4、纶（伦lún）：纠绳。 5、鱮（叙xù）：鲢鱼。</p></blockquote><h2 id=227-黍苗>【227.黍苗】</h2><p>刺幽王也。不能膏润天下，卿士不能行召伯之职焉。(5章4句)</p><pre><code>1. 芃芃黍苗，阴雨膏之。悠悠南行，召伯劳之。
2. 我任我辇，我车我牛。我行既集，盖云归哉。
3. 我徒我御，我师我旅。我行既集，盖云归处。
4. 肃肃谢功，召伯营之。烈烈征师，召伯成之。
5. 原隰既平，泉流既清。召伯有成，王心则宁。
</code></pre><blockquote><p>1、芃芃（朋péng）：《毛传》：“芃芃，长大貌。” 2、隰（席xí）：低湿的地方。</p></blockquote><h2 id=228-隰桑>【228.隰桑】</h2><p>刺幽王也。小人在位，君子在野，思见君子，尽心以事之。(4章4句)</p><pre><code>1. 隰桑有阿，其叶有难。既见君子，其乐如何。
2. 隰桑有阿，其叶有沃。既见君子，云何不乐。
3. 隰桑有阿，其叶有幽。既见君子，德音孔胶。
4. 心乎爱矣，遐不谓矣？中心藏之，何日忘之！
</code></pre><blockquote><p>1、隰（席xí）：低湿的地方。 2、阿（俄é）：美貌。难：通“傩（挪nuó）”，盛多。 3、沃（卧wò）：柔美。</p></blockquote><h2 id=229-白华>【229.白华】</h2><p>周人刺幽后也。幽王取申女以为后，又得襃姒而黜申后，故下国化之，以妾为妻，以孽代宗，而王弗能治，周人为之作是诗也。(8章4句)</p><pre><code>1. 白华菅兮，白茅束兮。之子之远，俾我独兮。
2. 英英白云，露彼菅茅。天步艰难，之子不犹。
3. 滮池北流，浸彼稻田。啸歌伤怀，念彼硕人。
4. 樵彼桑薪，卬烘于煁。维彼硕人，实劳我心。
5. 鼓钟于宫，声闻于外。念子懆懆，视我迈迈。
6. 有鹙在梁，有鹤在林。维彼硕人，实劳我心。
7. 鸳鸯在梁，戢其左翼。之子无良，二三其德。
8. 有扁斯石，履之卑兮。之子之远，俾我疧兮。
</code></pre><blockquote><p>1、菅（间jiān）：《毛传》：“白华，野菅也，已沤为菅。” 2、滮（标biāo）池：古河流名。 3、卬（昂áng）：我。煁（神shén）：可移动的炉灶。 4、懆懆（草cǎo）：不安。 5、鹙（秋qiū）：水鸟名。 6、戢（及jí）：收敛。 7、疧（齐qí）：《毛传》：“疧，病也。”</p></blockquote><h2 id=230-绵蛮>【230.绵蛮】</h2><p>微臣刺乱也。大臣不用仁心，遗忘微贱，不肯饮食教载之，故作是诗也。(3章8句)</p><pre><code>1. 绵蛮黄鸟，止于丘阿。道之云远，我劳如何。饮之食之，教之诲之。命彼后车，谓之载之。
2. 绵蛮黄鸟，止于丘隅。岂敢惮行，畏不能趋。饮之食之。教之诲之。命彼后车，谓之载之。
3. 绵蛮黄鸟，止于丘侧。岂敢惮行，畏不能极。饮之食之，教之诲之。命彼后车，谓之载之。
</code></pre><blockquote><p>1、绵蛮：小鸟貌。 2、后车：随行副车。 3、谓：归。 4、惮：畏。 5、极：至。</p></blockquote><h1 id=小雅-瓠叶之什>小雅·瓠叶之什</h1><h2 id=231-瓠叶>【231.瓠叶】</h2><p>大夫刺幽王也。上弃礼而不能行，虽有牲牢[雝下食]饩，不肯用也。故思古之人，不以微薄废礼焉。(4章4句)</p><pre><code>1. 幡幡瓠叶，采之亨之。君子有酒，酌言尝之。
2. 有兔斯首，炮之燔之。君子有酒，酌言献之。
3. 有兔斯首，燔之炙之。君子有酒，酌言酢之。
4. 有兔斯首，燔之炮之。君子有酒，酌言酬之。
</code></pre><blockquote><p>1、幡幡（番fān）：反复翻动貌。瓠（护hù）：葫芦。 2、酢（做zuò）：回敬。</p></blockquote><h2 id=232-渐渐之石>【232.渐渐之石】</h2><p>下国刺幽王也。戎狄叛之，荆舒不至，乃命将率东征。役久病于外，故作是诗也。(3章6句)</p><pre><code>1. 渐渐之石，维其高矣。山川悠远，维其劳矣。武人东征，不遑朝矣。
2. 渐渐之石，维其卒矣。山川悠远，曷其没矣？武人东征，不遑出矣。
3. 有豕白蹢，烝涉波矣。月离于毕，俾滂沱矣。武人东征，不皇他矣。
</code></pre><blockquote><p>1、渐渐（缠chán）：通“巉”，山石高峻貌。 2、烝（蒸zhēng）：《郑笺》：“烝，众也。” 3、蹢（迪dí）：兽蹄。</p></blockquote><h2 id=233-苕之华>【233.苕之华】</h2><p>大夫闵时也。幽王之时，西戎东夷交侵中国，师旅并起，因之以饥馑。君子闵周室之将亡，伤己逢之，故作是诗也。(3章4句)</p><pre><code>1. 苕之华，芸其黄矣。心之忧矣，维其伤矣！
2. 苕之华，其叶青青。知我如此，不如无生！
3. 牂羊坟首，三星在罶。人可以食，鲜可以饱！
</code></pre><blockquote><p>1、苕（条tiáo）：植物名，又名陵苕、凌霄或紫葳。 2、牂（臧zāng）：母绵羊。 3、罶（柳liǔ）：鱼笱。</p></blockquote><h2 id=234-何草不黄>【234.何草不黄】</h2><p>下国刺幽王也。四夷交侵，中国背叛，用兵不息，视民如禽兽。君子忧之，故作是诗也。(4章4句)</p><pre><code>1. 何草不黄？何日不行？何人不将？经营四方。
2. 何草不玄？何人不矜？哀我征夫，独为匪民。
3. 匪兕匪虎，率彼旷野。哀我征夫，朝夕不暇。
4. 有芃者狐，率彼幽草。有栈之车，行彼周道。
</code></pre><blockquote><p>1、玄（古音xín）：赤黑色，是百草由枯而腐的颜色。 2、矜（关guān）：和“鳏”字通。 3、兕（似sì）：《集传》：“兕，野牛也。” 4、芃（蓬péng）：本是众草丛生之貌，这里用来形容狐尾的蓬松。</p></blockquote><h1 id=大雅-文王之什>大雅·文王之什</h1><h2 id=235-文王>【235.文王】</h2><p>文王受命作周也。(7章8句)</p><pre><code>1. 文王在上，于昭于天。周虽旧邦，其命维新。有周不显，帝命不时。文王陟降，在帝左右。
2. 亹亹文王，令闻不已。陈锡哉周，侯文王孙子。文王孙子，本支百世，凡周之士，不显亦世。
3. 世之不显，厥犹翼翼。思皇多士，生此王国。王国克生，维周之桢；济济多士，文王以宁。
4. 穆穆文王，于缉熙敬止。假哉天命。有商孙子。商之孙子，其丽不亿。上帝既命，侯于周服。
5. 侯服于周，天命靡常。殷士肤敏。裸将于京。厥作裸将，常服黼冔。王之荩臣。无念尔祖。
6. 无念尔祖，聿修厥德。永言配命，自求多福。殷之未丧师，克配上帝。宜鉴于殷，骏命不易！
7. 命之不易，无遏尔躬。宣昭义问，有虞殷自天。上天之载，无声无臭。仪刑文王，万邦作孚。
</code></pre><blockquote><p>1、於（乌wū）：表赞美的语气词。 2、亹亹（伟wěi）：勤勉貌。 3、祼（灌guàn）将：《诗缉》：“祼，谓以鬯（唱chàng）酒献尸，尸受酒而灌于地以降神也。行祼之礼，谓之祼将。” 4、黼（抚fǔ）：白与黑也。冔（许xǔ）：殷商礼帽。 5、荩（尽jìn）：进用。</p></blockquote><h2 id=236-大明>【236.大明】</h2><p>文王有明德，故天复命武王也。(8章6、6、8、6、8、8、6、8句)</p><pre><code>1. 明明在下，赫赫在上。天难忱斯，不易维王。天位殷适，使不挟四方。
2. 挚仲氏任，自彼殷商，来嫁于周，曰嫔于京。乃及王季，维德之行。
3. 大任有身，生此文王。维此文王，小心翼翼。昭事上帝，聿怀多福。厥德不回，以受方国。
4. 天监在下，有命既集。文王初载，天作之合。在洽之阳，在渭之涘。
5. 文王嘉止，大邦有子。大邦有子，伣天之妹。文定厥祥，亲迎于渭。造舟为梁，不显其光。
6. 有命自天，命此文王。于周于京，缵女维莘。长子维行，笃生武王。保右命尔，燮伐大商。
7. 殷商之旅，其会如林。矢于牧野，维予侯兴。上帝临女，无贰尔心。
8. 牧野洋洋，檀车煌煌，驷騵彭彭。维师尚父，时维鹰扬。涼彼武王，肆伐大商，会朝清明。
</code></pre><blockquote><p>1、忱（陈chén）：相信。 2、适：借为嫡（迪dí），嗣子。 3、挚（治zhì）：《毛传》：“挚国任姓之中女也。” 4、洽（合hé）：也作“合”、“郃”，水名，在今陕西合阳县。 5、伣（欠qiàn）：好比。 6、缵（钻zuān）：美女。 7、燮（谢xiè）：相会。 8、騵（原yuán）：赤毛白腹的马。</p></blockquote><h2 id=237-绵>【237.绵】</h2><p>文王之兴，本由大王也。(9章6句)</p><pre><code>1. 绵绵瓜瓞。民之初生，自土沮漆。古公亶父，陶复陶冗，未有家室。
2. 古公亶父，来朝走马。率西水浒，至于岐下。爰及姜女，聿来胥宇。
3. 周原膴膴，堇荼如饴。爰始爰谋，爰契我龟，曰止曰时，筑室于兹。
4. 乃慰乃止，乃左乃右，乃疆乃理，乃宣乃亩。自西徂东，周爰执事。
5. 乃召司空，乃召司徒，俾立室家。其绳则直，缩版以载，作庙翼翼。
6. 捄之陾，度之薨薨，筑之登登，削屡冯冯。百堵皆兴，鼛鼓弗胜。
7. 乃立皋门，皋门有伉。乃立应门，应门将将。乃立冢土，戎丑攸行。
8. 肆不殄厥愠，亦不陨厥问。柞棫拔矣，行道兑矣。混夷駾矣，维其喙矣！
9. 虞芮质厥成，文王蹶厥生。予曰有疏附，予曰有先后。予曰有奔奏，予曰有御侮！
</code></pre><blockquote><p>01、瓞（迭dié）：小瓜。 02、土：读为“杜”。 03、古公亶（胆dǎn）父：就是前注所说的太王。 04、膴膴（武wǔ）：肥沃。 05、堇（谨jǐn）：植物名，野生，可以吃。饴（移yí）：用米芽或麦芽熬成的糖浆。 06、徂（殂cú）：始。 07、捄（揪jiū）：聚土和盛土的动作。陾陾（仍réng）：众多。 08、度（夺duó）：向版内填土。薨薨（轰hōng）：人声及倒土声。 09、屡（楼lóu）：古“娄”字，读同“偻”，隆高。冯冯（凭píng）：削土声。 10、鼛（皋gāo）：大鼓名，长一丈二尺。 11、伉（抗kàng）：高。 12、肆：故。殄（舔tiǎn）：绝。 13、陨（允yǔn）：失。 14、柞（做zuò）：植物名，橡栎之一种。棫（域yù）：白桵（蕊ruǐ），小木，丛生有刺。 15、喙（惠huì）：困极。</p></blockquote><h2 id=238-棫朴>【238.棫朴】</h2><p>文王能官人也。(5章4句)</p><pre><code>1. 芃芃棫朴，薪之槱之。济济辟王，左右趣之。
2. 济济辟王，左右奉璋。奉璋峨峨，髦士攸宜。
3. 淠彼泾舟，烝徒楫之。周王于迈，六师及之。
4. 倬彼云汉，为章于天。周王寿考，遐不作人？
5. 追琢其章，金玉其相。勉勉我王，纲纪四方。
</code></pre><blockquote><p>1、芃芃（彭péng）：《毛传》：“芃芃，木盛貌。” 棫（域yù）：白桵（蕊ruǐ），小木，丛生有刺。 2、槱（有yǒu）：堆积木柴，点火以祭天神。 3、淠（必bì）：船行摇晃貌。 4、烝（蒸zhēng）：众。 5、倬（卓zhuō）：广大。 6、追（堆duī）：雕。</p></blockquote><h2 id=239-旱麓>【239.旱麓】</h2><p>受祖也。周之先祖，世修后稷、公刘之业，大王、王季申以百福干禄焉。(6章4句)</p><pre><code>1. 瞻彼旱麓，榛楛济济。岂弟君子，干禄岂弟。
2. 瑟彼玉瓒，黄流在中。岂弟君子，福禄攸降。
3. 鸢飞戾天，鱼跃于渊。岂弟君子，遐不作人？
4. 清酒既载，骍牡既备。以享以祀，以介景福。
5. 瑟彼柞棫，民所燎矣。岂弟君子，神所劳矣。
6. 莫莫葛藟，施于条枚。岂弟君子，求福不回。
</code></pre><blockquote><p>1、楛（户hù）：木名。 2、燎：同“尞”。 3、劳（涝lào）：保佑。</p></blockquote><h2 id=240-思齐>【240.思齐】</h2><p>受祖也。周之先祖，世修后稷、公刘之业，大王、王季申以百福干禄焉。(5章2:6,3:4句)</p><pre><code>1. 思齐大任，文王之母，思媚周姜，京室之妇。大姒嗣徽音，则百斯男。
2. 惠于宗公，神罔时怨，神罔时恫。刑于寡妻，至于兄弟，以御于家邦。
3. 雍雍在宫，肃肃在庙。不显亦临，无射亦保。
4. 肆戎疾不殄，烈假不瑕。不闻亦式，不谏亦入。
5. 肆成人有德，小子有造。古之人无斁，誉髦斯士。
</code></pre><blockquote><p>1、齐（摘zhāi）：肃敬。 2、大姒（似sì）：《毛传》：“大姒，文王之妃也。” 3、恫（同tóng）：痛。 4、斁（杜dù）：败坏。</p></blockquote><h2 id=241-皇矣>【241.皇矣】</h2><p>美周也。天监代殷，莫若周。周世世修德，莫若文王。(8章12句)</p><pre><code>1. 皇矣上帝，临下有赫。监观四方，求民之莫。维此二国，其政不获。维彼四国，爰究爰度。上帝耆之，憎其式廓。乃眷西顾，此维与宅。
2. 作之屏之，其菑其翳。修之平之，其灌其栵。启之辟之，其柽其椐。攘之剔之，其檿其柘。帝迁明德，串夷载路。天立厥配，受命既固。
3. 帝省其山，柞棫斯拔，松柏斯兑。帝作邦作对，自大伯王季。维此王季，因心则友。则友其兄，则笃其庆，载锡之光。受禄无丧，奄有四方。
4. 维此王季，帝度其心。貊其德音，其德克明。克明克类，克长克君。王此大邦，克顺克比。比于文王，其德靡悔。既受帝祉，施于孙子。
5. 帝谓文王：无然畔援，无然歆羡，诞先登于岸。密人不恭，敢距大邦，侵阮徂共。王赫斯怒，爰整其旅，以按徂旅。以笃于周祜，以对于天下。
6. 依其在京，侵自阮疆。陟我高冈，无矢我陵。我陵我阿，无饮我泉，我泉我池。度其鲜原，居岐之阳，在渭之将。万邦之方，下民之王。
7. 帝谓文王：予怀明德，不大声以色，不长夏以革。不识不知，顺帝之则。帝谓文王：訽尔仇方，同尔弟兄。以尔钩援，与尔临冲，以伐崇墉。
8. 临冲闲闲，崇墉言言。执讯连连，攸馘安安。是类是禡，是致是附，四方以无侮。临冲茀茀，崇墉仡仡。是伐是肆，是绝是忽。四方以无拂。
</code></pre><blockquote><p>01、耆（其qí）：憎怒。 02、作：同“斫（琢zhuó）”，斩。屏（柄bǐng）：除去。 03、菑（姿zī）：树木立着枯死。翳（异yì）：树木倒着，枯树。 04、柽（撑chēng）：柽柳，西河柳。椐（居jū）：灵寿树。 05、檿（演yǎn）、柘（这zhè）：木名，山桑，黄桑。 06、貊（莫mò）：不声张。 07、歆（新xīn）羡：羡慕。 08、祜（护hù）：《郑笺》：“祜，福也。” 09、仇：俦（筹chóu）。匹配。 10、墉（庸yōng）：《毛传》：“钩，钩梯也，所以钩引上城者。临，临车也。墉，城也。” 11、馘（国guó）：《集传》：“连连，属续貌。馘，割耳也。军法获者不服，则杀而献其左耳。安安，不轻暴也。” 12、类、禡（骂mà）：祭祀名。</p></blockquote><h2 id=242-灵台>【242.灵台】</h2><p>民始附也。文王受命，而民乐其有灵德，以及鸟兽昆虫焉。(3章6句)</p><pre><code>1. 经始灵台，经之营之。庶民攻之，不日成之。经始勿亟，庶民子来。
2. 王在灵囿，麀鹿攸伏。麀鹿濯濯，白鸟翯翯。王在灵沼，于牣鱼跃。
3. 虡业维枞，贲鼓维镛。于论鼓钟，于乐辟雍。鼍鼓逢逢。矇瞍奏公。
</code></pre><blockquote><p>01、亟（急jí）：《郑笺》：“亟，急也。” 02、麀（优yōu）：母鹿。囿（右yòu）：养动物的园子。 03、濯濯（拙zhuó）、翯翯（赫hè）：“濯濯，肥泽貌。翯翯，洁白貌。” 04、沼（找zhǎo）：“沼，池也。” 05、牣（刃rèn）《集传》：“牣，满也。” 06、虡（剧jù）：木架以挂钟鼓。枞（丛cōng）：钟、磬（庆qìng）的崇牙。 07、贲（奔bēn）：大鼓。镛（庸yōng）：大钟。 08、逢逢（蓬péng）：《毛传》：“逢逢，和也。” 09、鼍（驮tuó）：鳄鱼名。 10、矇瞍（蒙叟méng sǒu）：瞎眼乐师。</p></blockquote><h2 id=243-下武>【243.下武】</h2><p>继文也。武王有圣德，复受天命，能昭先人之功焉。(6章4句)</p><pre><code>1. 下武维周，世有哲王。三后在天，王配于京。
2. 王配于京，世德作求。永言配命，成王之孚。
3. 成王之孚，下土之式。永言孝思，孝思维则。
4. 媚兹一人，应侯顺德。永言孝思，昭哉嗣服。
5. 昭兹来许，绳其祖武。于万斯年，受天之祜。
6. 受天之祜，四方来贺。于万斯年，不遐有佐。
</code></pre><p>祜（护hù）：《郑笺》：“祜，福也。”</p><h2 id=244-文王有声>【244.文王有声】</h2><p>继伐也。武王能广文王之声，卒其伐功也。(8章5句)</p><pre><code>1. 文王有声，遹骏有声。遹求厥宁，遹观厥成。文王烝哉！
2. 文王受命，有此武功。既伐于崇，作邑于丰。文王烝哉！
3. 筑城伊淢，作丰伊匹。匪棘其欲，遹追来孝。王后烝哉！
4. 王公伊濯，维丰之垣。四方攸同，王后维翰。王后烝哉！
5. 丰水东注，维禹之绩。四方攸同，皇王维辟。皇王烝哉！
6. 镐京辟雍，自西自东，自南自北，无思不服。皇王烝哉！
7. 考卜维王，宅是镐京。维龟正之，武王成之。武王烝哉！
8. 丰水有芑，武王岂不仕？诒厥孙谋，以燕翼子。武王烝哉！
</code></pre><blockquote><p>1、遹（遇yù）：遵循。 2、烝（蒸zhēng）：美，盛。 3、淢（旭xù）：护城渠。 4、芑（起qǐ）：此处指杞柳。 5、孙：通“逊”，顺。</p></blockquote><h1 id=大雅-生民之什>大雅·生民之什</h1><h2 id=245-生民>【245.生民】</h2><p>尊祖也。后稷生于姜嫄，文武之功起于后稷，故推以配天焉。(8章10、8句)</p><pre><code>1. 厥初生民，时维姜嫄。生民如何？克禋克祀，以弗无子。履帝武敏歆，攸介攸止，载震载夙。载生载育，时维后稷。
2. 诞弥厥月，先生如达。不拆不副，无菑无害。以赫厥灵。上帝不宁，不康禋祀，居然生子。
3. 诞寘之隘巷，牛羊腓字之。诞寘之平林，会伐平林。诞寘之寒冰，鸟覆翼之。鸟乃去矣，后稷呱矣。
4. 实覃实訏，厥声载路。诞实匍匐，克岐克嶷。以就口食。蓺之荏菽，荏菽旆旆。禾役穟穟，麻麦幪幪，瓜瓞唪唪。
5. 诞后稷之穑，有相之道。茀厥丰草，种之黄茂。实方实苞，实种实褎。实发实秀，实坚实好。实颖实栗，即有邰家室。
6. 诞降嘉种，维秬维秠，维穈维芑。恒之秬秠，是获是亩。恒之穈芑，是任是负。以归肇祀。
7. 诞我祀如何？或舂或揄，或簸或蹂。释之叟叟，烝之浮浮。载谋载惟。取萧祭脂，取羝以軷，载燔载烈，以兴嗣岁。
8. 卬盛于豆，于豆于登。其香始升，上帝居歆。胡臭亶时。后稷肇祀。庶无罪悔，以迄于今。
</code></pre><blockquote><p>01、禋（因yīn）祀：一种野祭。 02、弗：“祓（扶fú）”的借字。 03、介：读为“愒（弃qì）”，息。 04、坼（撤chè）：裂。副（劈pì）：裂开，剖开。 05、菑（灾zāi）：“灾”的异体字。 06、寘（至zhì）：即“置”，搁。 07、腓（肥féi）：隐蔽。 08、呱（孤gū）：啼哭。 09、实：与“寔”同，作“是”解。覃（潭tán）：长。訏（需xū）：大。 10、以：同“已”。就：求。 11、蓺（意yì）：种植。荏（忍rěn）菽：大豆。 12、旆旆（配pèi）：即“芾芾（废fèi）”，茂盛。 13、穟穟（岁suì）：美好。 14、幪幪（猛měng）：茂盛覆地。 15、唪唪（绷běng）：《说文》引作“菶菶（绷běng）”，多果实貌。 16、茀（扶fú）： 拔除。 17、种：犹“肿”，肥盛。褎（又yòu）：禾苗渐长貌。引申为出众。 18、邰（台tái）：地名，又作“斄”，音同。 19、秬（聚jù）：黑黍。秠（披pī）：一种黑黍。 稃（扶fú）：指米粒的外壳。 20、穈（门mén）：赤苗嘉谷（初生时叶纯色）。芑（起qǐ）：白苗嘉谷（初生时色微白）。 21、恒（更gèng）：遍；满。“恒之秬秠”言遍种秬秠. 22、任：犹“抱”。 23、揄（由yóu）：《说文》引作“舀”，取出。 24、蹂（柔róu）：通“揉”，揉搓。 25、烝：同“蒸”。浮浮：《说文》引作“烰烰（扶fú）”，热气上升貌。 26、羝（低dī）：牡羊。軷（拔bá）：祭道路之神。 27、燔（烦fán）、烈：烧烤。 28、岁：古读如“雪”。 29、卬（昂áng）：我。</p></blockquote><h2 id=246-行苇>【246.行苇】</h2><p>忠厚也。周家忠厚，仁及草木，故能内睦九族，外尊事黄耇，养老乞言，以成其福禄焉。(8章4句)</p><pre><code>1. 敦彼行苇，牛羊勿践履。方苞方体，维叶泥泥。
2. 戚戚兄弟，莫远具尔。或肆之筵，或授之几。
3. 肆筵设席，授几有缉御。或献或酢，洗爵奠斝。
4. 醓醢以荐，或燔或炙。嘉肴脾臄，或歌或咢。
5. 敦弓既坚，四鍭既均，舍矢既均，序宾以贤。
6. 敦弓既句，既挟四鍭。四鍭如树，序宾以不侮。
7. 曾孙维主，酒醴维醽，酌以大斗，以祈黄耇。
8. 黄耇台背，以引以翼。寿考维祺，以介景福。
</code></pre><blockquote><p>01、敦（团tuán）：聚貌。行（形xíng）：道路。 02、缉（其qí）：轮换不断。 03、斝（假jiǎ）：《毛传》：“斝，爵也。夏曰盏，殷曰斝，周曰爵。” 04、醓醢（坦海tǎn hǎi）：带汤的肉酱。 05、臄（剧jù）：舌头。 06、咢（恶è）：击鼓不唱歌。 07、鍭（喉hóu）：箭。 08、句（够gòu）：拉满弓。 09、醽（如rú）：酒味醇厚。 10、黄耇（苟gǒu）：高寿。</p></blockquote><h2 id=247-既醉>【247.既醉】</h2><p>大平也。醉酒饱德，人有士君子之行焉。(8章4句)</p><pre><code>1. 既醉以酒，既饱以德。君子万年，介尔景福。
2. 既醉以酒，尔肴既将。君子万年，介尔昭明。
3. 昭明有融，高朗令终，令终有俶。公尸嘉告。
4. 其告维何？笾豆静嘉。朋友攸摄，摄以威仪。
5. 威仪孔时，君子有孝子。孝子不匮，永锡尔类。
6. 其类维何？室家之壶。君子万年，永锡祚胤。
7. 其胤维何？天被尔禄。君子万年，景命有仆。
8. 其仆维何？厘尔女士。厘尔女士，从以孙子。
</code></pre><blockquote><p>1、俶（触chù）：始。 2、匮（愧kuì）：《毛传》：“匮，竭。类，善也。” 3、壶（捆kǔn）：扩充，广大。 4、祚（作zuò）：福禄。胤（印yìn）：后嗣。 5、厘：通“赉（赖lài）”，赐予。</p></blockquote><h2 id=248-凫鹥>【248.凫鹥】</h2><p>守成也。大平之君子，能持盈守成，神祇祖考安乐之也。(5章6句)</p><pre><code>1. 凫鹥在泾，公尸在燕来宁。尔酒既清，尔肴既馨。公尸燕饮，福禄来成。
2. 凫鹥在沙，公尸来燕来宜。尔酒既多，尔肴既嘉。公尸燕饮，福禄来为。
3. 凫鹥在渚，公尸来燕来处。尔酒既湑，尔肴伊脯。公尸燕饮，福禄来下。
4. 凫鹥在潀，公尸来燕来宗，既燕于宗，福禄攸降。公尸燕饮，福禄来崇。
5. 凫鹥在亹，公尸来止熏熏。旨酒欣欣，燔炙芬芬。公尸燕饮，无有后艰。
</code></pre><blockquote><p>1、凫（扶fú）：野鸭。鹥（以yǐ）：鸥鸟。 2、湑（许xǔ）：《传疏》：“尔酒既湑，犹云尔酒既清矣。” 3、脯（葡pú）：《说文o肉部》：“脯，干肉也。” 4、潀（忠zhōng）：港汊。 5、亹（门mén）：峡中两岸对峙如门的地方。</p></blockquote><h2 id=249-假乐>【249.假乐】</h2><p>嘉成王也。(12章8句)</p><pre><code>1. 假乐君子，显显令德，宜民宜人。受禄于天，保右命之，自天申之。
2. 千禄百福，子孙千亿。穆穆皇皇，宜君宜王。不愆不忘，率由旧章。
3. 威仪抑抑，德音秩秩。无怨无恶，率由群匹。受福无疆，四方之纲。
4. 之纲之纪，燕及朋友。百辟卿士，媚于天子。不解于位，民之攸塈。
</code></pre><blockquote><p>1、右：通“佑”，助。 2、愆（迁qiān）：《郑笺》：“愆，过也。率，循也。” 3、解（懈xiè）：《集传》：“解，怠。” 4、塈（戏xì，又读记jì）：休息。</p></blockquote><h2 id=250-公刘>【250.公刘】</h2><p>召康公戒成王也。成王将莅政，戒以民事，美公刘之厚于民，而献是诗也。(6章10句)</p><pre><code>1. 笃公刘，匪居匪康。乃埸乃疆，乃积乃仓；乃裹餱粮，于橐于囊。思辑用光，弓矢斯张；干戈戚扬，爰方启行。
2. 笃公刘，于胥斯原。既庶既繁，既顺乃宣，而无永叹。陟则在巘，复降在原。何以舟之？维玉及瑶，鞞琫容刀。
3. 笃公刘，逝彼百泉。瞻彼溥原，乃陟南冈。乃觏于京，京师之野。于时处处，于时庐旅，于时言言，于时语语。
4. 笃公刘，于京斯依。跄跄济济，俾筵俾几。既登乃依，乃造其曹。执豕于牢，酌之用匏。食之饮之，君之宗之。
5. 笃公刘，既溥既长。既景乃冈，相其阴阳，观其流泉。其军三单，度其隰原。彻田为粮，度其夕阳。豳居允荒。
6. 笃公刘，于豳斯馆。涉渭为乱，取厉取锻，止基乃理。爰众爰有，夹其皇涧。溯其过涧。止旅乃密，芮鞫之即。
</code></pre><blockquote><p>01、埸（易yì）、疆：都是田的界畔。 02、餱（喉hóu）：干粮。 03、橐（驮tuó）、囊：都是裹粮的用具，就是口袋。 04、巘（演yǎn）：不连于大山的小山。 05、舟：通“周”。 06、鞞（俾bǐ）：刀鞘上端的饰物。琫（绷běng）：刀鞘下端的装饰。 07、溥（谱pǔ）：大。 08、觏（够gòu）：见。 09、跄跄（枪qiāng）：行动安适貌。 10、豕（使shǐ）：猪。 11、匏（刨páo）：匏爵。 12、度（夺duó）：测量。</p></blockquote><h2 id=251-泂酌>【251.泂酌】</h2><p>召康公戒成王也。言皇天亲有德、飨有道也。(12章8句)</p><pre><code>1. 泂酌彼行潦，挹彼注兹，可以餴饎。岂弟君子，民之父母。
2. 泂酌彼行潦，挹彼注兹，可以濯罍。岂弟君子，民之攸归。
3. 泂酌彼行潦，挹彼注兹，可以濯溉。岂弟君子，民之攸墍。
</code></pre><blockquote><p>1、泂（窘jiǒng）：远。酌：舀，取水。行潦（劳lǎo）：路边的积水。 2、挹（易yì）：舀。 3、餴（分fēn）：蒸饭。饎（赤chì，又读西xī）：酒食。 4、罍（蕾lěi）：古代酒器。 5、塈（戏xì）：《郑笺》：“塈，息也。”</p></blockquote><h2 id=252-卷阿>【252.卷阿】</h2><p>召康公戒成王也。言求贤用吉士也。(10章6：5、:4：6句)</p><pre><code>1. 有卷者阿，飘风自南。岂弟君子，来游来歌，以矢其音。
2. 伴奂尔游矣，优游尔休矣。岂弟君子，俾尔弥尔性，似先公酋矣。
3. 尔土宇昄章，亦孔之厚矣。岂弟君子，俾尔弥尔性，百神尔主矣。
4. 尔受命长矣，茀禄尔康矣。岂弟君子，俾尔弥尔性，纯嘏尔常矣。
5. 有冯有翼，有孝有德，以引以翼。岂弟君子，四方为则。
6. 颙颙卬卬，如圭如璋，令闻令望。岂弟君子，四方为纲。
7. 凤凰于飞，翙翙其羽，亦集爰止。蔼蔼王多吉士，维君子使，媚于天子。
8. 凤凰于飞，翙翙其羽，亦傅于天。蔼蔼王多吉人，维君子命，媚于庶人。
9. 凤凰鸣矣，于彼高冈。梧桐生矣，于彼朝阳。菶菶萋萋，雍雍喈喈。
10. 君子之车，既庶且多。君子之马，既闲且驰。矢诗不多，维以遂歌。
</code></pre><blockquote><p>01、卷（泉quán）：曲。阿（厄ē）：大丘。 02、伴（盼pàn）奂：闲游。 03、昄（板bǎn）：大。章：明。 04、茀：通“福”。 05、嘏（古gǔ）：《郑笺》：“纯，大也。予福曰嘏。” 06、冯（评píng）：凭依。 07、颙颙（喁yóng）：温和恭敬貌。卬卬（昂áng）：气宇轩昂貌。 08、翙翙（惠huì）：众多貌。 09、蔼蔼（矮ǎi）：《毛传》：“蔼蔼，犹济济也。” 10、菶菶（绷běng）：草木盛貌。</p></blockquote><h2 id=253-民劳>【253.民劳】</h2><p>召穆公刺厉王也。(5章10句)</p><pre><code>1. 民亦劳止，汔可小康。惠此中国，以绥四方。无纵诡随，以谨无良。式遏寇虐，憯不畏明。柔远能迩，以定我王。
2. 民亦劳止，汔可小休。惠此中国，以为民逑。无纵诡随，以谨惛怓。式遏寇虐，无俾民忧。无弃尔劳，以为王休。
3. 民亦劳止，汔可小息。惠此京师，以绥四国。无纵诡随，以谨罔极。式遏寇虐，无俾作慝。敬慎威仪，以近有德。
4. 民亦劳止，汔可小愒。惠此中国，俾民忧泄。无纵诡随，以谨丑厉。式遏寇虐，无俾正败。戎虽小子，而式弘大。
5. 民亦劳止，汔可小安。惠此中国，国无有残。无纵诡随，以谨缱绻。式遏寇虐，无俾正反。王欲玉女，是用大谏。
</code></pre><blockquote><p>1、汔（弃qì）：乞，求。 2、憯（惨cǎn）：曾。 3、逑（求qiú）：《毛传》：“逑，合也。” 4、惛怓（昏挠hūnnáo）：朝政纷乱。 5、慝（特tè）：邪恶。 6、愒（憩qì）：通“憩”，休息。 7、缱绻（遣犬qiǎnquǎn）：喻朝政纷乱不顺。</p></blockquote><h2 id=254-板>【254.板】</h2><p>凡伯刺厉王也。(8章8句)</p><pre><code>1. 上帝板板，下民卒瘅。出话不然，为犹不远。靡圣管管。不实于亶。犹之未远，是用大谏。
2. 天之方难，无然宪宪。天之方蹶，无然泄泄。辞之辑矣，民之洽矣。辞之怿矣，民之莫矣。
3. 我虽异事，及尔同僚。我即尔谋，听我嚣嚣。我言维服，勿以为笑。先民有言，询于刍荛。
4. 天之方虐，无然谑谑。老夫灌灌，小子蹻蹻。匪我言耄，尔用忧谑。多将熇熇，不可救药。
5. 天之方懠。无为夸毗。威仪卒迷，善人载尸。民之方殿屎，则莫我敢葵？丧乱蔑资，曾莫惠我师？
6. 天之牖民，如埙如篪，如璋如圭，如取如携。携无曰益，牖民孔易。民之多辟，无自立辟。
7. 价人维藩，大师维垣，大邦维屏，大宗维翰，怀德维宁，宗子维城。无俾城坏，无独斯畏。
8. 敬天之怒，无敢戏豫。敬天之渝，无敢驰驱。昊天曰明，及尔出王。昊天曰旦，及尔游衍。
</code></pre><blockquote><p>01、卒瘅（但dàn）：劳累成疾。 02、亶（胆dǎn）：诚信。 03、宪宪：通“欣欣”。 04、蹶（贵guì）：《毛传》：“蹶，动也。” 05、泄泄（易yì）：多言多语貌。 06、辑（即jí）、洽（恰qià）：《毛传》：“辑，和。洽，合。” 07、怿（译yì）：《通释》：“怿，朱彬读为殬（妒dù）。 08、嚣嚣（熬áo）：《集传》：“嚣嚣自得不肯受言之貌。” 09、刍荛（除饶chú ráo）：打草砍柴的人。 10、耄（贸mào）：八十到九十岁为“耄”，此指昏乱。 11、熇熇（贺hè）：火势炽盛貌。 12、懠（奇qí）：愤怒。 13、殿屎（西xī）：呻吟。 14、葵：通“揆”，揣测。 15、牖（有yǒu）：通“诱”。 16、如埙（勋xūn）如篪（持chí）：《毛传》：“如埙如篪，言相和也；如璋如圭，言相合也；如取如携，言必从也。” 17、益：借为“隘”，阻碍。 18、价（借jiè）：《毛传》：“价，善也。” 19、渝（玉yù）：愉。《郑笺》：“渝，变也。”</p></blockquote><h1 id=大雅-荡之什-11>大雅·荡之什-11</h1><h2 id=255-荡>【255.荡】</h2><p>召穆公伤周室大坏也。厉王无道，天下荡荡，无纲纪文章，故作是诗也。(12章8句)</p><pre><code>1. 荡荡上帝，下民之辟。疾威上帝，其命多辟。天生烝民，其命匪谌。靡不有初，鲜克有终。
2. 文王曰咨，咨汝殷商。曾是彊御？曾是掊克？曾是在位？曾是在服？天降滔德，女兴是力。
3. 文王曰咨，咨女殷商。而秉义类，彊御多怼。流言以对。寇攘式内。侯作侯祝，靡届靡究。
4. 文王曰咨，咨女殷商。女炰烋于中国。敛怨以为德。不明尔德，时无背无侧。尔德不明，以无陪无卿。
5. 文王曰咨，咨女殷商。天不湎尔以酒，不义从式。既衍尔止。靡明靡晦。式号式呼。俾昼作夜。
6. 文王曰咨，咨女殷商。如蜩如螗，如沸如羹。小大近丧，人尚乎由行。内奰于中国，覃及鬼方。
7. 文王曰咨，咨女殷商。匪上帝不时，殷不用旧。虽无老成人，尚有典刑。曾是莫听，大命以倾。
8. 文王曰咨，咨女殷商。人亦有言：颠沛之揭，枝叶未有害，本实先拨。殷鉴不远，在夏后之世。
</code></pre><blockquote><p>1、谌（陈chén）：诚信。 2、咨（恣zī）：《毛传》：“咨，嗟也。” 3、掊（抔póu）克：聚敛，搜刮。 4、炰烋（袍萧páoxiāo）：即“咆哮”。 5、湎（免miǎn）：沉迷。 6、愆（前qián）：《郑笺》：“愆，过也。” 7、蜩（条tiáo）、螗（唐táng）：《集传》：“蜩、螗，皆蝉也。” 8、奰（必bì）：发怒。 9、覃（潭tán）：延伸。</p></blockquote><h2 id=256-抑>【256.抑】</h2><p>卫武公刺厉王，亦以自警也。(8章3：8,9：10句)</p><pre><code>1. 抑抑威仪，维德之隅。人亦有言：靡哲不愚，庶人之愚，亦职维疾。哲人之愚，亦维斯戾。
2. 无竞维人，四方其训之。有觉德行，四国顺之。訏谟定命，远犹辰告。敬慎威仪，维民之则。
3. 其在于今，兴迷乱于政。颠覆厥德，荒湛于酒。女虽湛乐从，弗念厥绍。罔敷求先王，克共明刑。
4. 肆皇天弗尚，如彼泉流，无沦胥以亡。夙兴夜寐，洒扫庭内，维民之章。修尔车马，弓矢戎兵，用戒戎作，用逷蛮方。
5. 质尔人民，谨尔侯度，用戒不虞。慎尔出话，敬尔威仪，无不柔嘉。白圭之玷，尚可磨也；斯言之玷，不可为也！
6. 无易由言，无曰苟矣，莫扪朕舌，言不可逝矣。无言不仇，无德不报。惠于朋友，庶民小子。子孙绳绳，万民靡不承。
7. 视尔友君子，辑柔尔颜，不遐有愆。相在尔室，尚不愧于屋漏。无曰不显，莫予云觏。神之格思，不可度思，矧可射思！
8. 辟尔为德，俾臧俾嘉。淑慎尔止，不愆于仪。不僭不贼，鲜不为则。投我以桃，报之以李。彼童而角，实虹小子。
9. 荏染柔木，言缗之丝。温温恭人，维德之基。其维哲人，告之话言，顺德之行。其维愚人，覆谓我僭。民各有心。
10. 于乎小子，未知臧否。匪手携之，言示之事。匪面命之，言提其耳。借曰未知，亦既抱子。民之靡盈，谁夙知而莫成？
</code></pre><p>1 1. 昊天孔昭，我生靡乐。视尔梦梦，我心惨惨。诲尔谆谆，听我藐藐。匪用为教，覆用为虐。借曰未知，亦聿既耄。
1 2. 于乎，小子，告尔旧止。听用我谋，庶无大悔。天方艰难，曰丧厥国。取譬不远，昊天不忒。回遹其德，俾民大棘。</p><blockquote><p>01、訏（需xū）：大。谟（磨mó）：考虑。 02、共（巩gǒng）：执行。 03、逷（替yì）：通“逖”，远。 04、玷（店diàn）：《毛传》：“玷，缺也。” 05、扪（门mén）：《毛传》：“扪，持也。” 06、雠（仇chóu）：反应，对答。 07、矧（沈shěn）、射（易yì）：《郑笺》：“矧，况。射，厌也。” 08、僭（见jiàn）：差错。贼：戕（枪qiāng）害。 09、荏（仁rén）染：《传疏》：“荏染，柔意也。柔木：椅（依yī）桐梓漆也。” 10、缗（民mín）：安上。 11、僭（见jiàn）：《集传》：“僭，不信也。” 12、臧否（劈pǐ）：《释文》：“臧，善也。否，恶也。” 13、耄（贸mào）：《集传》：“耄，老也，八十九十曰耄。” 14、忒（特tè）：《集传》：“忒，差。”</p></blockquote><h2 id=257-桑柔>【257.桑柔】</h2><p>芮伯刺厉王也。(16章8:8,8:6句)</p><pre><code>1. 菀彼桑柔，其下侯旬，捋采其刘，瘼此下民。不殄心忧，仓兄填兮。倬彼昊天，宁不我矜？
2. 四牡骙骙，旟旐有翩。乱生不夷，靡国不泯。民靡有黎，具祸以烬。于乎有哀，国步斯频。
3. 国步灭资，天不我将。靡所止疑，云徂何往？君子实维，秉心无竞。谁生厉阶，至今为梗？
4. 忧心殷殷，念我土宇。我生不辰，逢天僤怒。自西徂东，靡所定处。多我觏痻，孔棘我圉。
5. 为谋为毖，乱况斯削。告尔忧恤，诲尔序爵。谁能执热，逝不以濯？其何能淑，载胥及溺。
6. 如彼溯风，亦孔之僾。民有肃心，荓云不逮。好是稼穑，力民代食。稼穑维宝，代食维好？
7. 天降丧乱，灭我立王。降此蟊贼，稼穑卒痒。哀恫中国，具赘卒荒。靡有旅力，以念穹苍。
8. 维此惠君，民人所瞻。秉心宣犹，考慎其相。维彼不顺，自独俾臧。自有肺肠，俾民卒狂。
9. 瞻彼中林，甡甡其鹿。朋友已谮，不胥以穀。人亦有言：进退维谷。
10. 维此圣人，瞻言百里。维彼愚人，覆狂以喜。匪言不能，胡斯畏忌？
</code></pre><p>1 1. 维此良人，弗求弗迪。维彼忍心，是顾是复。民之贪乱，宁为荼毒。
1 2. 大风有隧，有空大谷。维此良人，作为式穀。维彼不顺，征以中垢。
1 3. 大风有隧，贪人败类。听言则对，诵言如醉。匪用其良，复俾我悖。
1 4. 嗟尔朋友，予岂不知而作。如彼飞虫，时亦弋获。既之阴女，反予来赫。
1 5. 民之罔极，职凉善背。为民不利，如云不克。民之回遹，职竞用力。
1 6. 民之未戾，职盗为寇。凉曰不可，覆背善詈。虽曰匪予，既作尔歌！</p><blockquote><p>01、殄（舔tiǎn）《郑笺》：“殄，绝也。” 02、仓兄（怆旷chuàng kuàng）：同“怆怳”，凄怆之意。 03、倬（捉zhuō）：《郑笺》：“倬，明大貌。昊天乃倬然明大而不矜哀下民。”矜（金jīn）：怜悯；怜惜。 04、骙骙（葵kuí）、旟（余yú）旐（照zhào）：《毛传》：“骙骙，不息也。鸟隼曰旟，龟蛇曰旐。” 05、烬（尽jìn）：火烧东西的剩余。 06、僤（但dàn）：《毛传》：“僤，厚也。” 07、觏痻（民mín）：《集传》：“觏，见。痻，病。棘，急。圉（雨yǔ），边也。” 08、毖（必bì）：谨慎。 09、溯（肃sù）、僾（艾ài）：《毛传》：“溯，向。僾，唈（邑yì）。” 10、荓（乒pīng）：使。 11、蟊（毛máo）：《郑笺》：“虫食苗根曰蟊，食节曰贼。卒，尽。痒（扬yáng），病也。” 12、恫（通tōng）：痛。 13、赘（坠zhuì）：连属。 14、甡甡（申shēn）：众多貌。 15、谮（zèn）、穀：《郑笺》：“谮，不信也。穀，善也。” 16、迪（敌dí）：进取。 17、隧（碎suì）：风疾速貌。 18、詈（利lì）：骂；责骂。</p></blockquote><h2 id=258-云汉>【258.云汉】</h2><p>仍叔美宣王也。宣王承厉王之烈，内有拨乱之志，遇烖而惧，侧身修行，欲销去之。天下喜于王化复行，百姓见忧，故作是诗也。(8章10句)</p><pre><code>1. 倬彼云汉，昭回于天。王曰：於乎！何辜今之人？天降丧乱，饥馑荐臻。靡神不举，靡爱斯牲。圭壁既卒，宁莫我听？
2. 旱既大甚，蕴隆虫虫。不殄禋祀，自郊徂宫。上下奠瘗，靡神不宗。后稷不克，上帝不临。耗斁下土，宁丁我梗
3. 旱既大甚，则不可推。兢兢业业，如霆如雷。周余黎民，靡有孑遗。昊天上帝，则不我遗。胡不相畏？先祖于摧。
4. 旱既大甚，则不可沮。赫赫炎炎，云我无所。大命近止，靡瞻靡顾。群公先正，则不我助。父母先祖，胡宁忍予？
5. 旱既大甚，涤涤山川。旱魃为虐，如惔如焚。我心惮暑，忧心如熏。群公先正，则不我闻。昊天上帝，宁俾我遁？
6. 旱既大甚，黾勉畏去。胡宁瘨我以旱？憯不知其故。祈年孔夙，方社不莫。昊天上帝，则不我虞。敬恭明神，宜无悔怒。
7. 旱既大甚，散无友纪。鞫哉庶正，疚哉冢宰。趣马师氏，膳夫左右。靡人不周。无不能止，瞻卬昊天，云如何里！
8. 瞻卬昊天，有嘒其星。大夫君子，昭假无赢。大命近止，无弃尔成。何求为我。以戾庶正。瞻卬昊天，曷惠其宁？
</code></pre><blockquote><p>01、倬（拙zhuō）：广大貌。 02、辜（孤gū）：《郑笺》：“辜，罪也。” 03、殄（舔tiǎn）：《集传》：“殄，绝也。郊，祀天地也。宫，宗庙也。” 04、瘗（易yì）：埋。 05、斁（度dù）：《郑笺》：“斁，败也。” 06、孑（节jié）遗：《集传》：“孑，无右臂貌。遗，余也。言大乱之后，周之余民，无复有半身之遗者。” 07、沮（居jū）：《毛传》：“沮，止也。” 08、涤涤（敌dí）：《集传》：“涤涤，言山无木，川无水，如涤而除之也。” 09、旱魃（拔bá）：旱神 10、闻：同“问”，安慰。 11、遁（盾dùn）：《通释》：“遁，屯古同声。当读如屯难之屯。又遁困亦同声。宁俾我遁，犹云乃使我困也。” 12、瘨（颠diān）：病。 13、鞫（居jū）：《集传》：“鞫，穷也。庶正，正官之长也。疚，病也。冢宰，又众长之长也。” 14、卬（养yǎng）：通“仰”，仰望。</p></blockquote><h2 id=259-崧高>【259.崧高】</h2><p>尹吉甫美宣王也。天下复平，能建国亲诸侯，褒赏申伯焉。(8章8句)</p><pre><code>1. 崧高维岳，骏极于天。维岳降神，生甫及申。维申及甫，维周之翰。四国于蕃。四方于宣。
2. 亹亹申伯，王缵之事。于邑于谢，南国是式。王命召伯，定申伯之宅。登是南邦，世执其功。
3. 王命申伯，式是南邦。因是谢人，以作尔庸。王命召伯，彻申伯土田。王命傅御，迁其私人。
4. 申伯之功，召伯是营。有俶其城，寝庙既成。既成藐藐，王锡申伯。四牡蹻蹻，钩膺濯濯。
5. 王遣申伯，路车乘马。我图尔居，莫如南土。锡尔介圭，以作尔宝。往近王舅，南土是保。
6. 申伯信迈，王饯于郿。申伯还南，谢于诚归。王命召伯，彻申伯土疆。以峙其粻，式遄其行。
7. 申伯番番，既入于谢。徒御啴啴。周邦咸喜，戎有良翰。不显申伯，王之元舅，文武是宪。
8. 申伯之德，柔惠且直。揉此万邦，闻于四国。吉甫作诵，其诗孔硕。其风肆好，以赠申伯。
</code></pre><blockquote><p>1、崧（松sōng）：山高大貌。 2、申：《郑笺》：“申，申侯也。甫，甫侯也。皆以贤知入为周之桢干之臣。” 3、宣：垣（原yuán）。 4、缵（纂zuǎn）：继承。 5、蹻蹻（绝jué）：《毛传》：“蹻蹻，壮貌。” 6、近（记jì）：表语气，犹“矣”。 7、峙（制zhì）：贮备。粻（张zhāng）、遄（穿chuān）：粮食。 8、番番（播bō）：《毛传》：“番番，勇武貌。” 9、啴啴（滩tān）：《毛传》：“啴啴，喜乐也。”</p></blockquote><h2 id=260-烝民>【260.烝民】</h2><p>尹吉甫美宣王也。任贤使能，周室中兴焉。(8章8句)</p><pre><code>1. 天生烝民，有物有则。民之秉彝，好是懿德。天监有周，昭假于下。保兹天子，生仲山甫。
2. 仲山甫之德，柔嘉维则。令仪令色。小心翼翼。古训是式。威仪是力。天子是若，明命使赋。
3. 王命仲山甫，式是百辟，缵戎祖考，王躬是保。出纳王命，王之喉舌。赋政于外，四方爰发。
4. 肃肃王命，仲山甫将之。邦国若否，仲山甫明之。既明且哲，以保其身。夙夜匪解，以事一人。
5. 人亦有言，柔则茹之，刚则吐之。维仲山甫，柔亦不茹，刚亦不吐。不侮矜寡，不畏强御。
6. 人亦有言，德輶如毛，民鲜克举之。我仪图之，维仲山甫举之。爱莫助之。衮职有阙，维仲山甫补之。
7. 仲山甫出祖。四牡业业。征夫捷捷，每怀靡及。四牡彭彭，八鸾锵锵。王命仲山甫，城彼东方。
8. 四牡骙骙，八鸾喈喈。仲山甫徂齐，式遄其归。吉甫作诵，穆如清风。仲山甫永怀，以慰其心。
</code></pre><blockquote><p>01、烝（蒸zhēng）：《毛传》：“烝，众。物，事。则，法。” 02、秉彝（遗yí）：秉性。 03、解（懈xìe）：《集传》：“解，怠也。一人，天子也。” 04、茹（如rú）：吃。 05、矜（关guān）：鳏。 06、輶（尤yóu）：《郑笺》：“輶，轻。” 07、衮（敢gǎn）职：犹龙章 08、彭彭（邦bāng）：《郑笺》：“彭彭，行貌。锵锵，鸣声。” 09、骙骙（葵kuí）：《集传》：“骙骙，强貌。” 10、喈喈（接jiē）：铃声。 11、遄（穿chuān）：《毛传》：“遄，疾也。”</p></blockquote><h2 id=261-韩奕>【261.韩奕】</h2><p>尹吉甫美宣王也。能锡命诸侯。(6章12句)</p><pre><code>1. 奕奕梁山，维禹甸之，有倬其道。韩侯受命，王亲命之：缵戎祖考，无废朕命。夙夜匪解，虔共尔位，朕命不易。粲不庭方，以佐戎辟。
2. 四牡奕奕，孔修且张。韩侯入觐，以其介圭，入觐于王。王锡韩侯，淑旂绥章，簟茀错衡，玄衮赤舄，钩膺镂锡，郭鞃浅幭，鞗革金厄。
3. 韩侯出祖，出宿于屠。显父饯之，清酒百壶。其殽维何？炰鳖鲜鱼。其蔌维何？维笋及蒲。其赠维何？乘马路车。笾豆有且。侯氏燕胥。
4. 韩侯取妻，汾王之甥，蹶父之子。韩侯迎止，于蹶之里。百两彭彭，八鸾锵锵，不显其光。诸娣从之，祁祁如云。韩侯顾之，烂其盈门。
5. 蹶父孔武，靡国不到。为韩姞相攸，莫如韩乐。孔乐韩土，川泽訏訏，鲂鱮甫甫，麀鹿噳噳，有熊有罴，有猫有虎。庆既令居，韩姞燕誉。
6. 溥彼韩城，燕师所完。以先祖受命，因时百蛮。王锡韩侯，其追其貊。奄受北国，因以其伯。实墉实壑，实亩实藉。献其貔皮，赤豹黄罴。
</code></pre><blockquote><p>01、甸（店diàn）：治理。倬（拙zhuō）：广大貌。 02、缵（纂zuǎn）：继承。 03、共（工gōng）：《毛传》：“虔，固。共，执也。” 04、觐（今jīn）：朝见天子。 05、簟（店diōn）茀（扶fú）：《正义》：“茀者，车之蔽；簟者，席之名。言簟正是用席为蔽也。” 06、镂锡（原yuán）：马额上的刻金饰物。 07、鞹鞃（扩红kuò hóng）：车前扶木裹以皮革。幭（篾miè）：车轼上的皮套。 08、金厄（恶è）：金环套于马项。 09、蔌（素sù）：素菜。 10、汾（焚fén）王：《郑笺》：“汾王，厉王也。” 11、蹶（贵guì）父：《毛传》：“蹶父，卿士也。” 12、娣（第dì）：陪嫁姑娘。 13、訏訏（许xǔ）：《毛传》：“訏訏，大也。甫甫然，大也。噳噳（雨yǔ），众也。” 14、罴（皮pí）：《尔雅o释兽》：“罴，如熊，黄白摹！？” 15、溥（谱pǔ）：阔大。 16、追、貊（莫mò）：部落名。 17、壑（赫hè）：《郑笺》：“筑治是城，浚修是壑，井牧是田亩，收敛是赋税。” 18、貔（皮pí）：猛兽名。</p></blockquote><h2 id=262-江汉>【262.江汉】</h2><p>尹吉甫美宣王也。能锡命诸侯。(12章8句)</p><pre><code>1. 江汉浮浮，武夫滔滔。匪安匪游，淮夷来求。既出我车，既设我旟。匪安匪舒，淮夷来铺。
2. 江汉汤汤，武夫洸洸。经营四方，告成于王。四方既平，王国庶定。时靡有争，王心载宁。
3. 江汉之浒，王命召虎：式辟四方，彻我疆土。匪疚匪棘，王国来极。于疆于理，至于南海。
4. 王命召虎：来旬来宣。文武受命，召公维翰。无曰予小子，召公是似。肇敏戎公，用锡尔祉。
5. 厘尔圭瓒，秬鬯一卣。告于文人，锡山土田。于周受命，自召祖命，虎拜稽首：天子万年！
6. 虎拜稽首，对扬王休。作召公考：天子万寿！明明天子，令闻不已，矢其文德，洽此四国。
</code></pre><blockquote><p>1、铺（瀑pù）：列阵，指讨伐。 2、洸洸（光guāng）：《毛传》：“洸洸，武貌。” 3、浒（虎hǔ）：《郑笺》：“浒，水涯也。” 4、辟（劈pì）：开辟。 5、厘（黎lí）：赐。《毛传》：“厘，赐也。” 6、秬鬯（具唱jù chàng）：古时酿的酒，用于祭祀。卣（有yǒu）：酒器。</p></blockquote><h2 id=263-常武>【263.常武】</h2><p>召穆公美宣王也。有常德以立武事，因以为戒然。(6章8句)</p><pre><code>1. 赫赫明明。王命卿士，南仲大祖，大师皇父。整我六师，以修我戎。既敬既戒，惠此南国。
2. 王谓尹氏，命程伯休父，左右陈行。戒我师旅，率彼淮浦，省此徐土。不留不处，三事就绪。
3. 赫赫业业，有严天子。王舒保作，匪绍匪游。徐方绎骚，震惊徐方。如雷如霆，徐方震惊。
4. 王奋厥武，如震如怒。进厥虎臣，阚如虓虎。铺敦淮濆，仍执丑虏。截彼淮浦，王师之所。
5. 王旅啴啴，如飞如翰。如江如汉，如山之苞。如川之流，绵绵翼翼。不测不克，濯征徐国。
6. 王犹允塞，徐方既来。徐方既同，天子之功。四方既平，徐方来庭。徐方不回，王曰还归。
</code></pre><blockquote><p>1、绎（易yì）骚：骚动不安。 2、阚（喊hǎn）：老虎发怒。虓（肖xiāo）：老虎吼叫。 3、濆（焚fén）：水边高地。 4、啴啴（滩tān）：《毛传》：“啴啴然，盛也。”</p></blockquote><h2 id=264-瞻卬>【264.瞻卬】</h2><p>凡伯刺幽王大坏也。(7章10、8、10、8、8、8、10句)</p><pre><code>1. 瞻卬昊天，则不我惠。孔填不宁，降此大厉。邦靡有定，士民其瘵。蟊贼蟊疾，靡有夷届。罪罟不收，靡有夷瘳。
2. 人有土田，女反有之。人有民人，女覆夺之。此宜无罪，女反收之。彼宜有罪，女覆说之。
3. 哲夫成城，哲妇倾城。懿厥哲妇，为枭为鸱。妇有长舌，维厉之阶。乱匪降自天，生自妇人。匪教匪诲，时维妇寺。
4. 鞫人忮忒。谮始竞背。岂曰不极？伊胡为慝？如贾三倍，君子是识。妇无公事，休其蚕织。
5. 天何以剌？何神不富？舍尔介狄，维予胥忌。不吊不祥，威仪不类。人之云亡，邦国殄瘁。
6. 天之降罔，维其优矣。人之云亡，心之忧矣。天之降罔，维其几矣。人之云亡，心之悲矣。
7. 觱沸槛泉，维其深矣。心之忧矣，宁自今矣？不自我先，不自我后。藐藐昊天，无不克巩。无忝皇祖，式救尔后。
</code></pre><blockquote><p>01、卬(yǎnɡ):通&rdquo;仰&rdquo;。 02、填(chén):通&rdquo;尘&rdquo;,长久。 03、瘵(zhài):病。 04、蟊(máo):伤害禾稼的虫子。 05、罟(ɡǔ):网。 06、瘳(chōu):病愈。 07、说(tuō):通&rdquo;脱&rdquo;。 08、枭(xiāo):传说长大后食母的恶鸟。鸱(chī):恶声之鸟,即猫头鹰。 09、时:犹&rdquo;是&rdquo;。维:犹&rdquo;为&rdquo;。寺(shì):昵近。寺人,内侍。 10、鞫(jū):穷尽。忮(zhì):害。忒(tè):变。 11、谮(zèn):进谗言。 12、慝(tè):恶,错。 13、贾(ɡǔ):商人。 14、识(zhí):通&rdquo;职&rdquo;。 15、狄(tì):同&rdquo;逖&rdquo;,远。 16、胥(xū):通&rdquo;斯&rdquo;,是。 17、殄(tiǎn)瘁:两字皆训&rdquo;病&rdquo;。 18、几(jī):近。 19、觱(bì)沸:泉水上涌的样子。 20、忝(tiǎn):辱。</p></blockquote><h2 id=265-召旻>【265.召旻】</h2><p>凡伯刺幽王大坏也。旻，闵也，闵天下无如召公之臣也。(4章4:5，3:7句)</p><pre><code>1. 旻天疾威，天笃降丧。瘨我饥馑，民卒流亡。我居圉卒荒。
2. 天降罪罟，蟊贼内讧。昏椓靡共，溃溃回遹，实靖夷我邦。
3. 皋皋訿訿，曾不知其玷。兢兢业业，孔填不宁，我位孔贬。
4. 如彼岁旱，草不溃茂，如彼栖苴。我相此邦，无不溃止。
5. 维昔之富，不如时。维今之疚，不如兹。彼疏斯粺，胡不自替？职兄斯引。
6. 池之竭矣，不云自频？泉之竭矣，不云自中？溥斯害矣，职兄斯弘，不災我躬。
7. 昔先王受命，有如召公，日辟国百里，今也日蹙国百里。於乎哀哉！维今之人，不尚有旧！
</code></pre><blockquote><p>01、旻(mín)天:《尔雅·释天》:&ldquo;秋为旻天。&rdquo; 02、瘨(diān):灾病。 03、圉(yǔ):边境。 04、罪罟(ɡǔ):罪网。 05、昏椓(zhuó):昏,乱；椓,通&rdquo;诼&rdquo;,谗毁。 06、回遹(yù):邪僻。 07、訿(zǐ)訿:谗毁。 08、孔:很。填(chén):长久。 09、苴(chá):枯草。 10、粺(bài):精米。 11、兄(kuànɡ):&ldquo;况&rdquo;的假借。 12、频(bīn):滨。 13、溥(pǔ):同&rdquo;普&rdquo;,普遍。 14、烖(zāi):同&rdquo;灾&rdquo;。 15、召(shào)公:召公奭,周武王、成王时的大臣。 16、蹙(cù):收缩。 17、於(wū)乎:同&rdquo;呜呼&rdquo;。</p></blockquote><h1 id=颂-周颂-31>颂·周颂-31</h1><h2 id=清庙之什>清庙之什</h2><h2 id=266-清庙>【266.清庙】</h2><p>祀文王也。周公既成洛邑，朝诸侯，率以祀文王焉。(1章8句)</p><pre><code>1. 于穆清庙，肃雍显相。济济多士，秉文之德。对越在天，骏奔走在庙。不显不承，无射于人斯。
</code></pre><blockquote><p>1、於（误wù）：叹词。 2、射（易yì）：通“斁（译yì）”，厌弃。</p></blockquote><h2 id=267-维天之命>【267.维天之命】</h2><p>大平告文王也。(1章8句)</p><pre><code>1. 维天之命，于穆不已。于乎不显，文王之德之纯。假以溢我，我其收之。骏惠我文王，曾孙笃之。
</code></pre><blockquote><p>1、假：通“嘉”。 溢：谨慎。 2、骏：顺从。惠：顺。 3、笃：专一，忠实执行。</p></blockquote><h2 id=268-维清>【268.维清】</h2><p>奏《象舞》也。(1章5句)</p><pre><code>1. 维清缉熙，文王之典。肇禋，迄用有成，维周之祯。
</code></pre><blockquote><p>1、缉熙（即西jí xī）：光明。 2、肇禋（照因zhào yīn）：《毛传》：“肇，始。禋(yīn)，祀。” 3、祯（真zhēn）：吉兆，祥瑞。</p></blockquote><h2 id=269-烈文>【269.烈文】</h2><p>成王即政，诸侯助祭也。(1章13句)</p><pre><code>1. 烈文辟公，锡兹祉福。惠我无疆，子孙保之。无封靡于尔邦，维王其崇之。
2. 念兹戎功，继序其皇之。无竞维人，四方其训之。不显维德，百辟其刑之。於乎，前王不忘！
</code></pre><blockquote><p>1、烈文：有功与德。 2、序：承继。 3、无竞：不刚强，意为恭谦有礼。 4、训：通“顺”。</p></blockquote><h2 id=270-天作>【270.天作】</h2><p>祀先王先公也。(1章7句)</p><pre><code>1. 天作高山，大王荒之。彼作矣，文王康之。彼徂矣，岐有夷之行。子孙保之。
</code></pre><blockquote><p>1、作：生。 2、荒：开垦。 3、康：使安康。</p></blockquote><h2 id=271-昊天有成命>【271.昊天有成命】</h2><p>郊祀天地也。(1章7句)</p><pre><code>1. 昊天有成命，二后受之。成王不敢康，夙夜基命宥密。於缉熙！单厥心，肆其靖之。
</code></pre><blockquote><p>1、成命：明确的命令。 2、后：君王。 3、基：谋。命：政令。宥：语助词。密：勤勉。 4、於（呜wū）：叹词。缉熙：光明。此用为动词。 5、单：竭尽。</p></blockquote><h2 id=272-我将>【272.我将】</h2><p>祀文王于明堂也。(1章10句)</p><pre><code>1. 我将我享，维羊维牛，维天其右之。仪式刑文王之典，日靖四方。
2. 伊嘏文王，既右飨之。我其夙夜，畏天之威，于时保之。
</code></pre><blockquote><p>1、将：奉献。 2、右：佑。 3、仪式：法度。刑：效法。 4、嘏（谷gǔ）：远大。 5、于时：于是。</p></blockquote><h2 id=273-时迈>【273.时迈】</h2><p>巡守告祭柴望也。(1章15句)</p><pre><code>1. 时迈其邦，昊天其子之，实右序有周。薄言震之，莫不震叠。怀柔百神，及河乔岳，允王维后。
2. 明昭有周，式序在位。载戢干戈，载橐弓矢。我求懿德，肆于时夏，允王保之。
</code></pre><blockquote><p>1、迈：巡视，视察。 2、序：助。 3、叠：惊惧。 4、戢（即jí）：收藏。橐（高gāo）：《毛传》：“戢，聚。橐，韬。” 5、肆：施行。</p></blockquote><h2 id=274-执竞>【274.执竞】</h2><p>祀武王也。(1章14句)</p><pre><code>1. 执竞武王，无竞维烈。不显成康，上帝是皇。自彼成康，奄有四方，斤斤其明。
2. 钟鼓喤喤，磬莞将将，降福穰穰。降福简简，威仪反反。既醉既饱，福禄来反。
</code></pre><blockquote><p>1、竞：强。 2、烈：业。 3、皇：嘉赏。 4、莞（管guǎn）：管。将将（枪强qiāng qiáng）：《毛传》：“喤喤，和也。将将，集也。” 5、穰穰（壤rǎng）：盛多貌。反反：慎重貌，善貌。 6、反：复。</p></blockquote><h2 id=275-思文>【275.思文】</h2><p>后稷配天也。(1章8句)</p><pre><code>1. 思文后稷，克配彼天。立我烝民，莫菲尔极。贻我来牟，帝命率育，无此疆尔界。陈常于时夏。
</code></pre><blockquote><p>1、思：语助词。 2、克：能。 3、极：德之至。 4、来牟（谋móu）：《集传》：“来，小麦。牟，大麦也。” 5、常：农政。</p></blockquote><h2 id=臣工之什>臣工之什</h2><h2 id=276-臣工>【276.臣工】</h2><p>诸侯助祭遣于庙也。(1章15句)</p><pre><code>1. 嗟嗟臣工，敬尔在公。王厘尔成，来咨来茹。嗟嗟保介，维莫之春，亦又何求？如何新畲？
2. 于皇来牟，将受厥明。明昭上帝，迄用康年。命我众人：庤乃钱镈，奄观铚艾。
</code></pre><blockquote><p>1、嗟嗟（接jiē）：《毛传》：“嗟嗟，敕之也。工，官也。” 2、咨、茹（如rú）：《郑笺》：“咨，谋。茹，度也。” 3、畲（余yú）：熟田。 4、於（呜wū）皇来牟：《集传》：“於皇，叹美之辞。来牟，麦也。” 5、厥（绝jué）明：收成。 6、庤（至zhì）：准备。钱（检jiǎn）：农具。镈（勃bó）：农具。 7、铚（至zhì）：拿镰收割。艾（亦yì）：收割。</p></blockquote><h2 id=277-噫嘻>【277.噫嘻】</h2><p>春夏祈谷于上帝也。(1章8句)</p><pre><code>1. 噫嘻成王，既昭假尔。率时农夫，播厥百谷。骏发尔私，终三十里。亦服尔耕，十千维耦。
</code></pre><blockquote><p>1、尔：招请的神灵。 2、服：从事。 3、耦（偶ǒu）：《集传》：“耦，二人并耕也。”</p></blockquote><h2 id=278-振鹭>【278.振鹭】</h2><p>二王之后来助祭也。(1章8句)</p><pre><code>1. 振鹭于飞，于彼西雍。我客戾止，亦有斯容。在彼无恶，在此无斁。庶几夙夜，以永终誉。
</code></pre><blockquote><p>1、振：群飞貌。 2、戾（立lì）：《传疏》：“戾，至也。” 3、斯容：好仪容。 4、斁（亦yì）：《郑笺》：“在彼，谓居其国无怨恶之者；在此，谓其人来朝。人皆爱敬之，无厌之者。”</p></blockquote><h2 id=279-丰年>【279.丰年】</h2><p>秋冬报也。(1章7句)</p><pre><code>1. 丰年多黍多稌，亦有高廪，万亿及秭。为酒为醴，烝畀祖妣。以洽百礼，降福孔皆。
</code></pre><blockquote><p>1、稌（图tú）：稻。 齍（资zī）：古代盛谷类的祭器。 2、秭（子zǐ）：数量名。 3、烝畀（蒸蔽zhēng bì）：《郑笺》：“烝，进。畀，予也。” 4、洽（恰qià）：齐备。</p></blockquote><h2 id=280-有瞽>【280.有瞽】</h2><p>季冬荐鱼，春献鲔也。(1章13句)</p><pre><code>1. 有瞽有瞽，在周之庭。设业设虡，崇牙树羽。应田县鼓，鞉磬柷圉。既备
2. 乃奏，箫管备举。喤喤厥声，肃雍和鸣，先祖是听。我客戾止，永观厥成。
</code></pre><blockquote><p>1、瞽：盲人。 2、树羽：《集传》：“树羽，置五彩之羽于崇牙之上也。”业、虡（具jù）、崇牙：见《大雅o灵台》（Y-082）篇注 9. 3、虡（具jù）：木架。 4、鞉（逃táo）：摇鼓。敔（语yǔ）：古击乐器。</p></blockquote><h2 id=281-潜>【281.潜】</h2><p>嗣王谋于庙也。(1章6句)</p><pre><code>1. 猗与漆沮，潜有多鱼。有鳣有鲔，鲦鲿鰋鲤。以享以祀，以介景福。
</code></pre><blockquote><p>1、猗（依yī）与：叹词。 2、鳣（沾zhān）、鲔（伟wěi）：鱼名。 3、鲿（尝cháng）：黄颊鱼。鲦（条tiáo）、鰋（掩yǎn）：《毛传》：“鲦，白鲦也。鰋，鲇也。”</p></blockquote><h2 id=282-雝>【282.雝】</h2><p>禘大祖也。(1章16句)</p><pre><code>1. 有来雝雝，至止肃肃。相维辟公，天子穆穆。于荐广牡，相予肆祀。假哉皇考！绥予孝子。
2. 宣哲维人，文武维后。燕及皇天，克昌厥后。绥我眉寿，介以繁祉，既右烈考，亦右文母。
</code></pre><blockquote><p>1、雍雍(yōng)：繁体字写成“雝”。和悦。 2、辟公：诸侯。 3、广牡：《集传》：“广牡，大牲也。” 4、肆祀：陈设祭品。 5、假：大。</p></blockquote><h2 id=283-载见>【283.载见】</h2><p>诸侯始见乎武王庙也。(1章14句)</p><pre><code>1. 载见辟王，曰求厥章。龙旂阳阳，和铃央央。鞗革有鸧，休有烈光。率见昭考，以孝以享。
2. 以介眉寿，永言保之，思皇多祜。烈文辟公，绥以多福，俾缉熙于纯嘏。
</code></pre><blockquote><p>1、载：初始。 2、鞗（条tiáo）革：《郑笺》：“交龙为旂。鞗革，辔首也。”鸧（枪qiāng）：金饰貌。 3、嘏（谷gǔ）：《郑笺》：“俾，使。纯，大也。天子受福曰大嘏。”</p></blockquote><h2 id=284-有客>【284.有客】</h2><p>微子来见祖庙也。(1章12句)</p><pre><code>1. 有客有客，亦白其马。有萋有且，敦琢其旅。有客宿宿，有客信信。
2. 言授之絷，以絷其马。薄言追之，左右绥之。既有淫威，降福孔夷。
</code></pre><blockquote><p>1、萋、且（居jū）：随从众多貌。 2、絷（值zhí）：《郑笺》：“絷，绊也。” 3、追：饯行。</p></blockquote><h2 id=285-武>【285.武】</h2><p>奏《大武》也。(1章7句)</p><pre><code>1. 于皇武王！无竞维烈。允文文王，克开厥后。嗣武受之，胜殷遏刘，耆定尔功。
</code></pre><blockquote><p>1、於（呜wū）皇：《集传》：“於，叹辞。皇，大。” 2、刘：杀；征伐。 3、耆（纸zhǐ）：致使；达到。</p></blockquote><h2 id=闵予小子之什>闵予小子之什</h2><h2 id=286-闵予小子>【286.闵予小子】</h2><p>嗣王谋于庙也。(1章11句)</p><pre><code>1. 闵予小子，遭家不造，嬛嬛在疚。于乎皇考，永世克孝。
2. 念兹皇祖，陟降庭止。维予小子，夙夜敬止。于乎皇王，继序思不忘。
</code></pre><blockquote><p>1、闵：通“悯”。哀怜。 2、嬛嬛（穷qióng）：孤独无依貌。疚（旧jiù）：痛苦。</p></blockquote><h2 id=287-访落>【287.访落】</h2><p>嗣王谋于庙也。(1章12句)</p><pre><code>1. 访予落止，率时昭考。于乎悠哉，朕未有艾。将予就之，继犹判涣。
2. 维予小子，未堪家多难。绍庭上下，陟降厥家。休矣皇考，以保明其身。
</code></pre><blockquote><p>1、率时：《毛传》：“率，循。时，是。” 2、艾：阅历。 3、判涣：分散，使广大。 4、绍：继承。陟（治zhì）降：升降。</p></blockquote><h2 id=288-敬之>【288.敬之】</h2><p>羣臣进戒嗣王也。(1章12句)</p><pre><code>1. 敬之敬之，天维显思，命不易哉。无曰高高在上，陟降厥士，日监在兹。
2. 维予小子，不聪敬止。日就月将，学有缉熙于光明。佛时仔肩，示我显德行。
</code></pre><blockquote><p>1、敬：警戒。 2、佛（必bì）：辅助。仔肩：责任。</p></blockquote><h2 id=289-小毖>【289.小毖】</h2><p>嗣王求助也。(1章8句)</p><pre><code>1. 予其惩，而毖后患。莫予荓蜂，自求辛螫。肇允彼桃虫，拚飞维鸟。未堪家多难，予又集于蓼。
</code></pre><blockquote><p>1、毖（必bì）：谨慎。惩（成chéng）：《毛传》：“毖，慎也。” 2、荓（平píng）蜂：《毛传》：“荓蜂，摩曳也。” 3、辛螫（市shì）：《传疏》：“辛螫，《释文》引《韩诗》作辛赦，云：”赦，事也。‘辛事，谓辛苦之事也。“ 4、蓼（了liǎo）：《集传》：“蓼，辛苦之物也。”</p></blockquote><h2 id=290-载芟>【290.载芟】</h2><p>春籍田而祈社稷也。(1章31句)</p><pre><code>1. 载芟载柞，其耕泽泽。千耦其耘，徂隰徂畛。侯主侯伯，侯亚侯旅，侯彊侯以。
2. 有嗿其馌，思媚其妇，有依其士。有略其耜，俶载南亩，播厥百谷。实函斯活，驿驿其达。
3. 有厌其杰，厌厌其苗，绵绵其麃。载获济济，有实其积，万亿及秭。为酒为醴，烝畀祖妣，不洽百礼。
4. 有飶其香。邦家之光。有椒其馨，胡考之宁。匪且有且，匪今斯今，振古如兹。
</code></pre><blockquote><p>01、芟（山shān）：锄草。柞（择zé）：伐木。 02、泽泽（释释shìshì）：解散。 03、隰（席xí）：低湿之地，即指田地所在。畛（诊zhěn）：田畔路径。 04、嗿（毯tǎn）：众声。 05、略：锋利。耜（似sì）：农具名，用来插地起土。 06、驿驿（译yì）：《尔雅》作“绎绎”，连续貌。 07、麃（标biāo）：除禾苗间的草，是耘的别名。 08、秭（姊zǐ）：万亿。 09、烝（蒸zhēng ）：进。 10、飶（必bì）：本字为“苾”，芬芳。 11、匪：读作“非”。且（租zū）：此，指丰收。</p></blockquote><h2 id=291-良耜>【291.良耜】</h2><p>秋报社稷也。(1章23句)</p><pre><code>1. 畟畟良耜，俶载南亩。播厥百谷，实函斯活。或来瞻女，载筐及莒，其饟伊黍。
2. 其笠伊纠，其镈斯赵，以薅荼蓼。荼蓼朽止，黍稷茂止。获之挃挃，积之栗栗。
3. 其崇如墉，其比如栉。以开百室，百室盈止，妇子宁止。杀时犉牡，有捄其角。以似以续，续古之人。
</code></pre><blockquote><p>1、畟畟（侧cè）：耜（似sì）深耕入土之貌。 2、筥（举jǔ）：圆形的竹筐。 3、饟（饷xǎng）：“饷”的异体字。 4、镈（博bó）：农具名，用来除草。 5、薅（蒿hāo）：拔除田草为薅。蓼（了liǎo）：水田秽草。 6、挃挃（治zhì）：割取禾穗的声音。 7、栉（治zhì）：理发器，梳篦总名。 8、犉（闰阳rún）：黑嘴黄牛。 9、捄（求qiú）：通作“觩”。</p></blockquote><h2 id=292-丝衣>【292.丝衣】</h2><p>绎宾尸也。高子曰：“灵星之尸也。”。(1章9句)</p><pre><code>1. 丝衣其紑，载弁俅俅。自堂徂基，自羊徂牛，鼐鼎及鼒，兕觥其觩。旨酒思柔。不吴不敖，胡考之休。
</code></pre><blockquote><p>1、紑（否阳fóu）：洁净新鲜。俅俅（求qiú），恭顺貌。” 2、鼐（乃nǎi）、鼒（资zī）：《毛传》：“大鼎谓之鼐，小鼎谓之鼒。” 3、兕觥(sì ɡōnɡ):盛酒器。觩(qíu):形容兕觥弯曲的样子。</p></blockquote><h2 id=293-酌>【293.酌】</h2><p>告成《大武》也。言能酌先祖之道，以养天下也。(1章9句)</p><pre><code>1. 于铄王师，遵养时晦。时纯熙矣，是用大介。我龙受之，蹻蹻王之造。载用有嗣，实维尔公允师。
</code></pre><blockquote><p>1、於（呜wū）、铄（朔shuò）：《集传》：“於，叹辞。铄，盛。” 2、蹻蹻（绝jué）：盛大貌。</p></blockquote><h2 id=294-桓>【294.桓】</h2><p>讲武类禡也。(1章9句)</p><pre><code>1. 绥万邦，屡丰年。天命匪解，桓桓武王。保有厥士，于以四方，克定厥家。于昭于天，皇以间之。
</code></pre><blockquote><p>1、解（懈xiè）：懈。 2、桓桓：威武貌。 3、皇：大。间（见jiàn）：代。</p></blockquote><h2 id=295-赉>【295.赉】</h2><p>大封于庙也，赉，予也，言所以锡予善人也。(1章6句)</p><pre><code>1. 文王既勤止，我应受之。敷时绎思，我徂维求定。时周之命，于绎思。
</code></pre><blockquote><p>1、赉（赖lài）：赏赐，赠送。 2、於（呜wū）：《集传》：“於，叹辞。”</p></blockquote><h2 id=296-般>【296.般】</h2><p>巡守而祀四岳河海也。(1章7句)</p><pre><code>1. 于皇时周！陟其高山，嶞山乔岳，允犹翕河。敷天之下，裒时之对。时周之命。
</code></pre><blockquote><p>1、嶞（垛duò）：狭长的小山。 2、翕（细xì）：合。 3、裒（掊póu）：聚集。</p></blockquote><h1 id=颂-鲁颂-4>颂·鲁颂-4</h1><p>僖公能遵伯禽之法，俭以足用，宽以爱民，务农重谷，牧于垧野，鲁人尊之，于是季孙孙行父请命于周，而史克作是颂。。</p><h2 id=297-駉>【297.駉】</h2><p>颂僖公也。(4章8句)</p><pre><code>1. 駉駉牡马，在坰之野。薄言駉者，有驈有皇，有骊有黄，以车彭彭。思无疆思，马斯臧。
2. 駉駉牡马，在坰之野。薄言駉者，有骓有駓，有骍有骐，以车伾伾。思无期思，马斯才。
3. 駉駉牡马，在坰之野。溥言駉者，有驒有骆，有骝有雒，以车绎绎。思无斁思，马斯作。
4. 駉駉牡马，在坰之野。薄言駉者，有骃有騢，有驔有鱼，以车祛祛。思无邪思，马斯徂。
</code></pre><blockquote><p>01、駉駉（扃jiōng）； 02、坰（窘jiǒng）； 03、驈（欲yù）； 04、彭彭（邦bāng）； 05、骓（锥zhuī）、駓（坯pī）； 06、伾伾（匹pǐ）； 07、驒（驮tuó）； 08、绎绎（易yì）； 09、斁（易yì）； 10、骃（音yīn）、驔（垫diàn）； 11、祛祛（区qū）；</p></blockquote><h2 id=298-有駜>【298.有駜】</h2><p>颂僖公君臣之有道也。(3章9句)</p><pre><code>1. 有駜有駜，駜彼乘黄。夙夜在公，在公明明。振振鹭，鹭于下。鼓咽咽，醉言舞。于胥乐兮！
2. 有駜有駜，駜彼乘牡。夙夜在公，在公饮酒。振振鹭，鹭于飞。鼓咽咽，醉言归。于胥乐兮！
3. 有駜有駜，駜彼乘駽。夙夜在公，在公载燕。自今以始，岁其有。君子有穀，诒孙子。于胥乐兮！
</code></pre><blockquote><p>1、駜（必bì）：《毛传》：“駜，马肥强貌。” 2、咽咽（音yīn）：《毛传》：“咽咽，鼓节也。” 3、駽（宣xuān）：青黑马。</p></blockquote><h2 id=299-泮水>【299.泮水】</h2><p>颂僖公能修泮宫也。(8章8句)</p><pre><code>1. 思乐泮水，薄采其芹。鲁侯戾止，言观其旂。其旂茷茷，鸾声哕哕。无小无大，从公于迈。
2. 思乐泮水，薄采其藻。鲁侯戾止，其马蹻蹻。其马蹻蹻，其音昭昭。载色载笑，匪怒伊教。
3. 思乐泮水，薄采其茆。鲁侯戾止，在泮饮酒。既饮旨酒，永锡难老。顺彼长道，屈此群丑。
4. 穆穆鲁侯，敬明其德。敬慎威仪，维民之则。允文允武，昭假烈祖。靡有不孝，自求伊祜。
5. 明明鲁侯，克明其德。既作泮宫，淮夷攸服。矫矫虎臣，在泮献馘。淑问如皋陶，在泮献囚。
6. 济济多士，克广德心。桓桓于征，狄彼东南。烝烝皇皇，不吴不扬。不告于訩，在泮献功。
7. 角弓其觩。束矢其搜。戎车孔博。徒御无斁。既克淮夷，孔淑不逆。式固尔犹，淮夷卒获。
8. 翩彼飞鸮，集于泮林。食我桑黮，怀我好音。憬彼淮夷，来献其琛。元龟象齿，大赂南金。
</code></pre><blockquote><p>01、泮（畔pàn）水：《毛传》：“泮水，泮宫之水也。天子辟雍，诸侯泮宫。” 02、茷茷（配pèi）：《集传》：“茷茷，飞扬也。哕哕（惠huì），和也。” 03、蹻蹻（焦jiāo）：《毛传》：“其马蹻蹻，言强盛也。” 04、茆（卯mǎo）：莼（纯chún）菜。 05、矫矫（搅jiǎo）、馘（国guó）：割敌左耳。 06、訩（凶xiōng）：争辩。 07、觩（求qiú）：《集传》：“觩，弓健貌。五十矢为束或曰：百矢也。搜，矢疾声也。” 08、鸮（萧xiāo）：《毛传》：“翩，飞貌。鸮，恶声之鸟也。” 09、黮（慎shèn）：通“葚”。桑葚。 10、憬（景jǐng）：强。琛（抻chēn）：珍宝。 11、赂（路lù）：赠送财物。</p></blockquote><h2 id=300-閟宫>【300.閟宫】</h2><p>颂僖公能复周公之宇也。(8章17、12、38、17、8、8、10、10句)</p><pre><code>1. 閟宫有侐，实实枚枚。赫赫姜嫄，其德不回。上帝是依，无灾无害。弥月不迟，是生后稷。降之百福。黍稷重穋，稙稚菽麦。奄有下国，俾民稼穑。有稷有黍，有稻有秬。奄有下土，缵禹之绪。
2. 后稷之孙，实维大王。居岐之阳，实始剪商。至于文武，缵大王之绪。致天之届，于牧之野。无贰无虞，上帝临女。敦商之旅，克咸厥功。
3. 王曰叔父，建尔元子，俾侯于鲁。大启尔宇，为周室辅。乃命鲁公，俾侯于东。锡之山川，土田附庸。周公之孙，庄公之子。龙旂承祀。六辔耳耳。春秋匪解，享祀不忒。皇皇后帝！皇祖后稷！享以骍牺，是飨是宜。降福既多，周公皇祖，亦其福女。秋而载尝，夏而楅衡，白牡骍刚。牺尊将将，毛炰胾羹。笾豆大房，万舞洋洋。孝孙有庆。俾尔炽而昌，俾尔寿而臧。保彼东方，鲁邦是尝。不亏不崩，不震不腾。三寿作朋，如冈如陵。
4. 公车千乘，朱英绿縢。二矛重弓。公徒三万，贝胄朱綅。烝徒增增，戎狄是膺。荆舒是惩，则莫我敢承！俾尔昌而炽，俾尔寿而富。黄发台背，寿胥与试。俾尔昌而大，俾尔耆而艾。万有千岁，眉寿无有害。
5. 泰山岩岩，鲁邦所詹。奄有龟蒙，遂荒大东。至于海邦，淮夷来同。莫不率从，鲁侯之功。
6. 保有凫绎，遂荒徐宅。至于海邦，淮夷蛮貊。及彼南夷，莫不率从。莫敢不诺，鲁侯是若。
7. 天锡公纯嘏，眉寿保鲁。居常与许，复周公之宇。鲁侯燕喜，令妻寿母。宜大夫庶士，邦国是有。既多受祉，黄发儿齿。
8. 徂徠之松，新甫之柏。是断是度，是寻是尺。松桷有舄，路寝孔硕，新庙奕奕。奚斯所作，孔曼且硕，万民是若。
</code></pre><blockquote><p>01、閟（必bì）、侐（续xù）； 02、弥（迷mí）； 03、重穋（路lù）； 04、稙（直zhí）稚（直zhí）； 05、秬（聚jù）； 06、缵（纂zuǎn）； 07、忒（特tè）； 08、毛炰（跑páo）、胾（自zì）； 09、縢（腾téng）； 10、凫（扶fú）； 11、貊（莫mò）； 12、诺（喏nuò）； 13、纯嘏（谷gǔ）； 14、儿（尼ní）齿； 15、度（夺duó）； 16、桷（绝jué）； 17、奕奕（益yì）；</p></blockquote><h1 id=颂-商颂-5>颂·商颂-5</h1><p>微子至于戴公，其间礼乐废坏。有正考甫者，得《商颂》十二篇于周之大师，以《那》为首。</p><h2 id=301-那>【301.那】</h2><p>祀高宗也。(1章22句)</p><pre><code>1. 猗与那与！置我鞉鼓。奏鼓简简，衎我烈祖。汤孙奏假，绥我思成。
2. 鞉鼓渊渊，嘒嘒管声。既和且平，依我磬声。于赫汤孙！穆穆厥声。
3. 庸鼓有斁，万舞有奕。我有嘉客，亦不夷怿。自古在昔，先民有作。
4. 温恭朝夕，执事有恪，顾予烝尝，汤孙之将。
</code></pre><blockquote><p>1、鞉（桃táo）鼓：《毛传》：“鞉鼓，乐之所成也。” 2、嘒嘒（惠huì）：《集传》：“嘒嘒，清亮也。” 3、斁（益yì）：《毛传》：“大钟曰庸，斁斁然，盛也。” 4、恪（刻kè）：《毛传》：“恪，敬也。”</p></blockquote><h2 id=302-烈祖>【302.烈祖】</h2><p>祀中宗也。(1章22句)</p><pre><code>1. 嗟嗟烈祖！有秩斯祜。申锡无疆，及尔斯所。既载清酤，赉我思成。
2. 亦有和羹，既戒既平。鬷假无言，时靡有争。绥我眉寿，黄耇无疆。
3. 约軧错衡，八鸾鸧鸧。以假以享，我受命溥将。自天降康，丰年穰穰。
4. 来假来飨，降福无疆。顾予烝尝，汤孙之将。
</code></pre><blockquote><p>1、赉（赖lài）； 2、鬷（宗zōng）； 3、眉寿、黄耇（苟gǒu）； 4、軧（齐qí）、鸧鸧（枪qiāng）； 5、穰穰（攘ráng）；</p></blockquote><h2 id=303-玄鸟>【303.玄鸟】</h2><p>祀高宗也。(1章22句)</p><pre><code>1. 天命玄鸟，降而生商，宅殷土芒芒。古帝命武汤，正域彼四方。
2. 方命厥后，奄有九有。商之先后，受命不殆，在武丁孙子。武丁孙子，武王靡不胜。
3. 龙旂十乘，大糦是承。邦畿千里，维民所止，肇域彼四海。
4. 四海来假，来假祁祁。景员维河。殷受命咸宜，百禄是何。
</code></pre><blockquote><p>1、畿（基jī）：《毛传》：“畿，疆也。”</p></blockquote><h2 id=304-长发>【304.长发】</h2><p>大禘也。(7章8、7、7、7、7、9、6句)</p><pre><code>1. 浚哲维商，长发其祥。洪水芒芒，禹敷下土方。外大国是疆，幅陨既长。有娀方将，帝立子生商。
2. 玄王桓拨，受小国是达，受大国是达。率履不越，遂视既发。相士烈烈。海外有截。
3. 帝命不违，至于汤齐。汤降不迟，圣敬日跻。昭假迟迟，上帝是祗，帝命式于九围。
4. 受小球大球，为下国缀旒，何天之休。不竞不絿，不刚不柔。敷政优优。百禄是遒。
5. 受小共大共，为下国骏厖。何天之龙，敷奏其勇。不震不动，不戁不竦，百禄是总。
6. 武王载旆，有虔秉钺。如火烈烈，则莫我敢曷。苞有三蘖，莫遂莫达。九有有截，韦顾既伐，昆吾夏桀。
7. 昔在中叶，有震且业。允也天子，降予卿士。实维阿衡，实左右商王。
</code></pre><blockquote><p>01、浚（俊jùn）：《毛传》：“浚，深。” 02、有娀（松sōng）：《毛传》：“有娀，契（屑xiè）母也。” 03、跻（基jī）：《郑笺》：“降，下。” 04、祗（支zhī）：《集传》：“迟迟，久也。祗，敬也。” 05、缀旒（坠留zhuì liú）：王引之《经义述闻》卷七：“球、共，皆法也。球读为捄，共读为拱。” 06、絿（求qiú）：《通释》：“絿对竞言，从《广雅》训求为是。” 07、遒（囚qiú）：《毛传》：“优优，和也。遒，聚也。” 08、骏厖（芒máng）：《通释》：“骏与恂，厖与蒙，古并声近通用。” 09、戁（赧nǎn）：《毛传》：“戁，恐。竦，惧也。” 10、蘖（聂niè）：《毛传》：“苞，本。蘖，余也。”</p></blockquote><h2 id=305-殷武>【305.殷武】</h2><p>祀高宗也。 (6章6、7、5、6、6、7句)</p><pre><code>1. 挞彼殷武，奋伐荆楚。深入其阻，裒荆之旅。有截其所，汤孙之绪。
2. 维女荆楚，居国南乡。昔有成汤，自彼氐羌，莫敢不来享，莫敢不来王。曰商是常。
3. 天命多辟，设都于禹之绩。岁事来辟，勿予祸适，稼穑匪解。
4. 天命降监，下民有严。不僭不滥，不敢怠遑。命于下国，封建厥福。
5. 商邑翼翼，四方之极。赫赫厥声，濯濯厥灵。寿考且宁，以保我后生。
6. 陟彼景山，松伯丸丸。是断是迁，方斫是虔。松桷有梴，旅楹有闲，寝成孔安。
</code></pre><blockquote><p>1、挞（踏tà）：《通释》：“挞，盖勇武之貌。” 2、罙（深shēn）：“深”的古字。 3、裒（抔póu）：俘虏。《郑笺》：“俘虏其士众。” 4、斫（卓zhuó）：砍。虔：截断。 5、桷（觉jué）：方椽。 6、梴（缠chán）：《毛传》：“梴，长貌。”楹（盈yíng）：厅堂前的柱子。</p></blockquote><script src=/js/post.js></script></div><div class=taxonomy data-pagefind-ignore></div><div class=pagination data-pagefind-ignore><a href=/posts/low-temperature-slow-cook-steak-use-the-oven/ class="left arrow">上一篇：<br>低温慢烤牛排</a>
<a href=/posts/the-collection-of-songs-among-the-flowers/ class="right arrow">下一篇：<br>花间集</a>
<a href=# class=top>返回顶部</a></div></main><footer><span>&copy; <time datetime="2022-10-18 10:11:31.87752167 &#43;0000 UTC m=&#43;0.622487692">2022</time> fournoas.com. Powered by <a href=https://gohugo.io>Hugo</a> and <a href=https://github.com/EmielH/tale-hugo>Tale</a> theme.</span></footer><script src=/js/main.js></script></body></html>